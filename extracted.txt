রপ্তানি বন্ধ ঘোষণার পরপরই আড়তে পিয়াজ বিক্রি বন্ধ
। 
মূল্যবৃদ্ধি এবং উৎপাদন সঙ্কট দেখিয়ে প্রতি বছরের মতো এবারও বাংলাদেশে পিয়াজ রপ্তানিতে নিষেধাজ্ঞা জারি করেছে ভারত সরকার। পিয়াজ রপ্তানি বন্ধ ঘোষণা পর থেকেই পিয়াজ বিক্রি বন্ধ রয়েছে বন্দরের আড়ত গুলোতে। রপ্তানিকারকদের অজুহাত দেখিয়ে পিয়াজ বিক্রি বন্ধ করে দিয়েছে আমদানিকারকরা।
এ বিষয়ে রবিবার ভারতের ডিরেক্টরেট জেনারেল অব ফরেইন ট্রেড (ডিজিএফটি)’এর পক্ষ থেকে এক বিবৃতি জারি করা হয়। 
বিবৃতিতে বলা হয়েছে, আজ থেকে সমস্ত ধরনের (টাটকা ও হিমায়িত) পিয়াজ রপ্তানিতে নিষেধাজ্ঞা জারি করা হয়েছে। পিয়াজের রপ্তানির ক্ষেত্রে নতুন নির্দেশিকা না আসা পর্যন্ত নিষেধাজ্ঞা বজায় থাকবে।’
এদিকে, পিয়াজ আমদানি বন্ধ থাকায় প্রভাব পড়েছে পাইকারি ও খোলা বাজারে। কয়েক ঘণ্টার ব্যবধানে কেজি প্রতি বেড়েছে ৪০ থেকে ৪৫ টাকা। বন্দর এলাকায় প্রকারভেদে প্রতি কেজি পিয়াজ বিক্রি হচ্ছে ৮০ থেকে ৯০ টাকা দরে। আর নতুন করে দাম বাড়ায় বিপাকে পড়েছেন পাইকার ও সাধারণ ক্রেতারা।
গত এক মাসে পিয়াজের দাম প্রায় দ্বিগুণ হয়েছে। প্রতি কেজি পিয়াজ বিক্রি হচ্ছে ৬০-৮০ রুপিতে। আর সেই কারণে পিয়াজের এই মূল্যবৃদ্ধি ঠেকাতেই রপ্তানির ওপর নিষেধাজ্ঞা 
জারি করা হয়েছে। দেশীয় বাজারে পিয়াজের মূল্য বৃদ্ধি ঠেকাতে গত ১৩ সেপ্টেম্বর ডিজিএফটি’এর পক্ষ থেকে টন প্রতি ন্যূনতম মূল্য বেধে দেয়া হয় ৮৫০ মার্কিন ডলার।
পরিসংখ্যান বলছে, ২০১৯-২০ অর্থ-বছরে গত শেষ চার মাসে যত (টাটকা ও হিমায়িত) পরিমাণ পিয়াজ রপ্তানি হয়েছে-তার মূল্য ১৫৪.৫ মিলিয়ন মার্কিন ডলার। ২০১৮-১৯ অর্থ-বছরে ৪৯৬.৮২ মিলিয়ন মার্কিন ডলার মূল্যের পিয়াজ রপ্তানি করে ভারত।
ভারতে পিয়াজের ফলন হয় মূলত মহারাষ্ট্রের নাসিক, কর্ণাটকের মাকলি এলাকায়। সেখান থেকেই গোটা ভারতের পিয়াজ আমদানি করা হয়। আবার নাসিকের পিয়াজ রপ্তানি হয় প্রতিবেশী বাংলাদেশ, শ্রীলঙ্কা ও আরব আমিরাতেও। 
চলতি বছরে অতি বর্ষণের কারণে কার্যত বন্যায় ভাসছে নাসিক ও মাকলি। ক্ষতিগ্রস্ত হয়েছে সেখানকার বিঘার পর বিঘা কৃষি জমি। যার প্রভাব পড়েছে পিয়াজ চাষেও। ফলে তলানিতে গিয়ে ঠেকেছে উৎপাদন। যার প্রভাব পড়েছে পাইকারি ও খুচরা বাজারে। 
রাজধানী 
﻿
বাবার পিস্তলের গুলিতে পুলিশের ডিসির ছেলের মৃত্যু।
 
ঢাকা মেট্রোপলিটন পুলিশের রমনা অপরাধ বিভাগের উপপুলিশ কমিশনার (ডিসি) সাজ্জাদুর রহমানের ছেলে গুলিতে নিহত হয়েছেন।  বাবার লাইসেন্স করা পিস্তলের গুলিতে তিনি মারা যান বলে জানা গেছে।
সোমবার সকাল দিকে রাজধানীর আজিমপুরে সরকারি কোয়ার্টারের ৬৭ নম্বর ভবনে এই ঘটনা ঘটে। নিহতের নাম সাদিক। তিনি সিটি কলেজের এইচএসসির ২য় বর্ষের ছাত্র ছিলেন।
লালবাগ থানার এসআই নাহিদ জানান, ময়নাতদন্তের জন্য লাশ ঢাকা মেডিকেল কলেজ হাসপাতালের মর্গে পাঠানো হয়েছে। ঘটনাটি কি আত্মহত্যা না অন্য কিছু তা এখনো জানা যায়নি।
ইত্তেফাক/জেডএইচ
সর্বশেষ খবর
সর্বাধিক পঠিত
অতিরিক্ত আয় করতে বেপরোয়া বাস চালাচ্ছিলেন সেই চালক
। 
রাজধানীর বনানীতে সড়ক দুর্ঘটনায় ফারহা নাজের মৃত্যুর ঘটনায় ২৩ দিন পর চালক শামীম ছৈয়ালকে গ্রেফতার করেছে ঢাকা মহানগর গোয়েন্দা পুলিশ (ডিবি)। শুক্রবার সকালে মহাখালী বাস টার্মিনাল থেকে তাকে গ্রেফতার করা হয়।
কাফরুলের কচুক্ষেতে বসবাসরত শামীমের বাড়ি শরিয়তপুরের শখিপুরে। ডিবি বলছে, ৪ হাজার টাকার বেশি আয় করতে বেপরোয়া বাস চালিয়ে ফারহানাজকে হত্যা করে শামীম। ক্যান্টনমেন্ট মিনি সার্ভিস নামের ওই বাসটি ঢাকা থেকে ভৈরব রুটে চলার কথা থাকলেও প্রতিদিন ৫০০ টাকা ঘুষ দিয়ে মিরপুর-১৪ থেকে বনানী রুটে চলাচল করতো।
গ্রেফতারকৃত চালক শামীম ছৈয়ালকে ১০ দিনের রিমান্ডের আবেদন জানিয়ে ঢাকা মহানগর হাকিম শাহিনুর রহমানের আদালতে পাঠানো হয়। আদালত শুনানি শেষে তার ২ দিনের রিমান্ড মঞ্জুর করেন।
ঢাকা মহানগর গোয়েন্দা পুলিশের উপ-কমিশনার (উত্তর) মশিউর রহমান জানান, গত ৫ সেপ্টেম্বর সকালে বনানীর আমতলীর ফুটপাতে ক্যান্টনমেন্ট মিনি সার্ভিস বাসের চাপায় ফারহা নাজের মৃত্যু হয়। এ ঘটনায় ফারহা নাজের স্বামী নাজমুল হাসান বাদী হয়ে বনানী থানায় মামলা করেন। ফারহা নাজ বনানীর মহাখালীতে অবস্থিত রাইসকো নামে একটি বীজ বিক্রয় ও বিপন্ন প্রতিষ্ঠানের প্রশাসনিক (বিক্রয়) কর্মকর্তা ছিলেন। তার তাহরিন হাসান ইশরা নামে দেড় বছর বয়সী এক সন্তান রয়েছে। স্বামী-সন্তানকে নিয়ে তিনি মিরপুরের মণিপুর এলাকায় থাকতেন। দুর্ঘটনার পর শামীম তার ব্যবহৃত মোবাইল ফোন বন্ধ করে দেয়। সব আত্মীয়-স্বজনের সঙ্গে যোগাযোগ বিচ্ছিন্ন করে।
পার্বত্য সন্ত্রাসীদের দিয়েই একে-২২ রাইফেল আসে খালেদ
ইত্তেফাক রিপোর্ট
০৪:৩৭, ৩০ সেপ্টেম্বর, ২০১৯
যুবলীগের বহিষ্কৃত সাংগঠনিক সম্পাদক খালেদ মাহমুদ ভুঁইয়া। ফাইল ছবি
শীর্ষ সন্ত্রাসী জিসানের সঙ্গে মিলে অত্যাধুনিক এ কে ২২ রাইফেল দেশে এনেছেন বলে স্বীকার করেছেন যুবলীগের বহিষ্কৃত সাংগঠনিক সম্পাদক খালেদ মাহমুদ ভুঁইয়া। জিজ্ঞাসাবাদে তিনি জানিয়েছেন, শীর্ষ এক নেতার সঙ্গে বিরোধের জেরে তাকে হত্যা করতেই এই অস্ত্র আনা হয়। পার্বত্য চট্টগ্রামের সন্ত্রাসীদের মাধ্যমে অস্ত্রগুলো আনা হয়। এমন পাঁচটি এ কে ২২ রাইফেল আনার তথ্য গোয়েন্দাদের কাছে থাকলেও খালেদ স্বীকার করছেন দুটির কথা। যে দুটি ইতিমধ্যে পুলিশ উদ্ধার করেছে।
এদিকে ক্যাসিনোতে অভিযান চালিয়ে গত ১০ দিনে উদ্ধার করা টাকা ও স্বর্ণালঙ্কার রাষ্ট্রীয় কোষাগারে জমা করা হবে বলে জানিয়েছেন র্যাবের লিগ্যাল অ্যান্ড মিডিয়া উইংয়ের পরিচালক লেফটেন্যান্ট কর্নেল সারওয়ার-বিন-কাশেম। তিনি বলেন, মামলার সময় টাকা ও স্বর্ণালঙ্কার জমা দেওয়া হয়েছে। সেগুলো আদালতের মাধ্যমে রাষ্ট্রীয় কোষাগারে জমা হয়ে যাবে।
খালেদকে জিজ্ঞাসাবাদকারী সূত্র জানায়, এ কে ২২ রাইফেল আনার কথা তিনি স্বীকার করেছেন। এই একই ধরনের অস্ত্র হলি 
আর্টিজানে হামলায় জঙ্গিরা ব্যবহার করেছে। গত ৩০ জুন রাজধানীর ওয়ারীর ওয়ান্ডারল্যান্ডের সামনে থেকে একটি এ কে ২২ রাইফেল উদ্ধার করে সিটিটিসির স্পেশাল অ্যাকশন গ্রুপ। ওই ঘটনায় পুলিশ দুই জনকে গ্রেফতার করে। তারা অস্ত্রের বাহক মাত্র।
তারা জিজ্ঞাসাবাদে তখন জানিয়েছিল, গত ছয় মাসে আরও তিনটি এ কে ২২ অটোমেটিক রাইফেল হাতবদল হয়েছে। কাদের মাধ্যমে কীভাবে সেটা হয়েছে, তারা বলতে পারেনি। খিলগাঁও থেকেও এ কে ২২ রাইফেল উদ্ধারের সঙ্গে গ্রেফতার হওয়া তিন সন্ত্রাসী পুলিশের জিজ্ঞাসাবাদে তাদের উদ্দেশ্য পরিষ্কার করেছে।
তদন্ত সংশ্লিষ্ট একজন কর্মকর্তা তখন জানিয়েছিলেন, টেন্ডার নিয়ে বিরোধের কারণে দক্ষিণ যুবলীগের এক শীর্ষ নেতাকে হত্যার মিশনে এই অস্ত্র সংগ্রহ করেছিল তারা। এই অস্ত্র আমদানির সঙ্গে তখন খালেদের নাম এলেও কোনো ব্যবস্থা নেওয়া হয়নি।
এদিকে ক্যাসিনো, জুয়া ও চাঁদাবাজির বিরুদ্ধে গত ১০ দিনের অভিযানে র?্যাব এ পর্যন্ত ২০১ জনকে আটক করেছে। উদ্ধার করেছে অস্ত্র, বিদেশি মদ, সিগারেট, বিয়ার, হেরোইন, কষ্টি পাথরের মূর্তি, ক্যাসিনো ও জুয়া খেলার সামগ্রী। জব্দ করা হয় কয়েক কোটি টাকা, ডলার, এফডিআর ও সঞ্চয়পত্রের কাগজপত্র এবং বিপুল পরিমাণ স্বর্ণালঙ্কার।
গত 
শুক্রবার র্যাব মহাপরিচালক বেনজীর আহমেদ বলেছেন, ‘ক্যাসিনোবিরোধী অভিযান মুখ থুবড়ে পড়ার কোনো কারণ নেই। এই অভিযান অব্যাহত থাকবে। ক্যাসিনোর অভিযানকে নির্মোহভাবে দেখতে হবে। আমরা সব ক্যাসিনো বন্ধ করার জন্যই মানসিক প্রস্তুতি নিয়ে নেমেছি। তাই এখন সব ক্যাসিনো বন্ধ।’
সূত্র জানায়, ১৮ সেপ্টেম্বর রাজধানীর মতিঝিলে চারটি ও গুলশান এলাকায় একটি ক্যাসিনোতে র?্যাবের ভ্রাম্যমাণ আদালত অভিযান চালান। ফকিরাপুল ইয়াংমেনস ক্লাব, ওয়ান্ডারার্স ক্লাব, মুক্তিযোদ্ধা ক্লাব, মুক্তিযোদ্ধা সংসদ ক্রীড়াচক্র ও গোল্ডেন ক্লাবে পরিচালিত অভিযানে আটক হওয়া ২০১ জনকে বিভিন্ন মেয়াদে সাজা দেওয়া হয়েছে। পুলিশ পরে তাদের কারাগারে পাঠায়। এসব ক্লাব থেকে নগদ ৪০ লাখ টাকা উদ্ধার করা হয়।
৬৮ শতাংশ নারী সাইবার অপরাধের শিকার
ইত্তেফাক রির্পোট
০৫:২৫, ৩০ সেপ্টেম্বর, ২০১৯
ছবি-সংগৃহীত
বাংলাদেশে দিন দিন সোশ্যাল মিডিয়া নারীদের জন্য অনিরাপদ হয়ে উঠছে। নানা ধরনের সাইবার হয়রানির শিকার হচ্ছেন নারীরা। সম্প্রতি এক গবেষণায় দেখা গেছে ইন্টারনেটের সোশ্যাল মিডিয়া ব্যবহারকারী নারীদের ৬৮ শতাংশ সাইবার হয়রানি বা সাইবার অপরাধের শিকার হচ্ছেন।
গবেষণায় উঠে এসেছে, ইন্টারনেট ব্যবহারকারীদের মধ্যে ১১ ধাপে অপরাধ সংঘটিত হচ্ছে। এর মধ্যে চারটিই নতুন। এগুলো হলো, ফোনে বার্তা পাঠিয়ে হুমকি, কপিরাইট আইন লঙ্ঘন, পণ্য বিক্রি করতে গিয়ে হয়রানির শিকার এবং অনলাইনে কাজ করিয়ে নেওয়ার কথা বলে হয়রানি। ‘বাংলাদেশে সাইবার অপরাধের প্রবণতা’ শীর্ষক এক গবেষণা প্রতিবেদনে এসব তথ্য উঠে এসেছে। প্রতিবেদনটি উপস্থাপন করেন সিসিএ ফাউন্ডেশনের সভাপতি কাজী মুস্তাফিজ।
গতকাল রবিবার রাজধানীর সেগুনবাগিচায় ঢাকা রিপোর্টার্স ইউনিটি মিলনায়তনে এ গবেষণা প্রতিবেদন প্রকাশ করে সাইবার ক্রাইম অ্যাওয়ারনেস ফাউন্ডেশন (সিসিএ ফাউন্ডেশন)। সাইবার সচেতনতা মাস অক্টোবর ২০১৯ এর আন্তর্জাতিক ক্যাম্পেইন উপলক্ষ্যে এ অনুষ্ঠানের আয়োজন করা হয়। এতে সহ আয়োজক ছিল ‘থিংক ট্যাঙ্ক ফর সিকিউর ডিজিটাল বাংলাদেশ’।
প্রতিবেদনে বলা হয়, ফোনে বার্তার মাধ্যমে হুমকির শিকার হচ্ছেন ৬ দশমিক ৫১ শতাংশ। কপিরাইট লঙ্ঘনের মাত্রা ৫ দশমিক ৫৮ শতাংশ। অনলাইনে কাজ করিয়ে নিয়ে হয়রানির ঘটনা ঘটেছে ১ দশমিক ৪০ শতাংশ। প্রতিবেদনের তথ্য অনুযায়ী এগুলো নতুন ধরনের অপরাধ। এতোদিন পণ্য কিনে হয়রানির শিকার হওয়ার ঘটনা ঘটলেও এবার সামনে এসেছে ব্যতিক্রমী ঘটনা। অনলাইনে বিক্রিত পণ্য ক্রেতার কাছে পৌঁছে দিতে গিয়ে হয়রানির ঘটনা ঘটেছে ০ দশমিক ৪৭ শতাংশ।
প্রতিবেদনের তথ্য মতে, বর্তমানে সাইবার অপরাধের শিকার নারীর হার ৬৭ দশমিক ৯ শতাংশ যা আগের বছরে ৫১ দশমিক ১৩ ছিল। ভুক্তভোগীদের ৮০ দশমিক ৬ শতাংশ আইনের আশ্রয় নেন না। ১৯ দশমিক ৩ শতাংশ মনে করেন, আইনের আশ্রয় নিলে তাদের উল্টো হয়রানির শিকার হতে হবে। ১৬ শতাংশ মনে করেন অভিযোগ করেও লাভ হবে না। ১৩ দশমিক ৩ শতাংশ সামাজিক ভাবমর্যাদা ক্ষুণ্ন হওয়ার ভয়ে এবং অভিযুক্ত ব্যক্তি প্রভাবশালী হওয়ায় ৩ দশমিক ৯ শতাংশ ভুক্তভোগী আইনের আশ্রয় নেন না।
‘থিংক ট্যাংক ফর সিকিউরিটি ডিজিটাল বাংলাদেশে’র আহ্বয়ক সৈয়দ জাহিদ হোসেন বলেন, ‘কম্পিউটার ব্যবহারের ফলে সাইবার অপরাধও বাড়ছে। যারা সাইবার অপরাধে জড়াচ্ছেন তারা আর্থিকভাবে লাভবান হওয়ার ইচ্ছা থেকে এ কাজ করে থাকেন।’ ঢাকা মহানগর গোয়েন্দা পুলিশের অতিরিক্ত উপ-কমিশনার মাহমুদা আফরোজ লাকী বলেন, বর্তমানে ফেসবুক হ্যাকড করে ম্যাসেঞ্জারের গোপন তথ্য ও ছবি নিয়ে টাকা দাবি করা হচ্ছে।
ইত্তেফাক/আরকেজি
সর্বশেষ খবর
সর্বাধিক পঠিত
অর্থনীতি
দুই জাহাজ পেঁয়াজ বন্দরে, দাম নিয়ে উদ্বিগ্ন হওয়ার কিছু নেই : বাণিজ্য সচিব
দুই জাহাজ পেঁয়াজ বন্দরে, দাম নিয়ে উদ্বিগ্ন হওয়ার কিছু নেই : বাণিজ্য সচিব
নয়া দিগন্ত অনলাইন
৩০ সেপ্টেম্বর ২০১৯, ১৭:৩১
দুই জাহাজ পেঁয়াজ বন্দরে, দাম নিয়ে উদ্বিগ্ন হওয়ার কিছু নেই : বাণিজ্য সচিব - ছবি : সংগৃহীত
বাংলাদেশে পর্যাপ্ত পরিমাণ পেঁয়াজ মজুদ আছে। তাই ভারতের পেঁয়াজ রপ্তানি বন্ধে দেশের বাজারে নেতিবাচক কোনো প্রভাব পরবে না বলে মনে করেন বাণিজ্য সচিব মো. জাফর উদ্দীন। তিনি বলেন, এরই মধ্যে মিয়ানমার থেকে পেঁয়াজ নিয়ে দুটি জাহাজ বন্দরে ভিড়েছে। এছাড়া তুরস্ক ও মিসর থেকে পেঁয়াজ আনার প্রক্রিয়া চলমান। সুতরাং দাম নিয়ে উদ্বিগ্ন হওয়ার কারণ নেই।
ভারত পেঁয়াজ রপ্তানি বন্ধের ঘোষণা দেয়ার পরদিন সোমবার বাণিজ্য মন্ত্রণালয়ে নিজের কক্ষে গণমাধ্যমের সাথে এ বিষয়ে কথা বলেন সচিব। তিনি বলেন, দেশি ও আমদানি করা পেঁয়াজ মিলিয়ে মজুদ এখন ‘সন্তোষজনক’ পর্যায়ে রয়েছে।
মিয়ানমার থেকে পেঁয়াজ নিয়ে দুটি জাহাজ ইতোমধ্যে বন্দরে ভিড়েছে জানিয়ে বাণিজ্য সচিব বলেন, ‘অগ্রাধিকার ভিত্তিতে একটি জাহাজের পেঁয়াজ রোববার খালাস হয়েছে। আর একটি জাহাজ আজ খালাস হবে। এছাড়া তুরস্ক ও মিসর থেকে পেঁয়াজ আনার প্রক্রিয়া চলমান। আসতে যতটা সময় লাগে।’
সচিব বলেন, ‘দাম নিয়ে উদ্বিগ্ন হওয়ার কোনো কারণ নেই। যারা পেঁয়াজের দর বাড়ানোর চেষ্টা করছেন, তাদের কোনো যুক্তি এখানে নেই। যারা মজুদ করবেন এবং বাজারকে অস্থির করার চেষ্টা করবেন, তাদের বিরুদ্ধে আইন অনুযায়ী ব্যবস্থা নেব। এখানে কম্প্রোমাইজ করার কোনো সুযোগ নেই।’
দেশে পেঁয়াজের উৎপাদন বছরে ১৭ থেকে ১৯ লাখ টনের মত। চাহিদা পূরণ না হওয়ায় আমদানি করতে হয় ৭ থেকে ১১ লাখ মেট্রিক টন। স্বল্প দূরত্ব ও সহজলভ্যতার কারণে বেশিরভাগটা ভারত থেকে আসে।
কিন্তু বৃষ্টি ও বন্যায় এবার পেঁয়াজের ফলন মার খাওয়ায় ভারত সরকার গত ১৩ সেপ্টেম্বর প্রতি টন পেঁয়াজের ন্যূনতম রপ্তানি মূল্য ৮৫০ ডলারে বেঁধে দেয়। ওই খবরে বাংলাদেশে পেঁয়াজের দাম এক লাফে বেড়ে যায় ২০ থেকে ২৫ টাকা।
এরপর রোববার ভারতের বাণিজ্য মন্ত্রণালয় পেঁয়াজ রপ্তানি পুরোপুরি বন্ধের ঘোষণা দিলে কয়েক ঘণ্টার মধ্যে ঢাকার বাজারে প্রতি কেজি পেঁয়াজের দাম ৭০ টাকা থেকে বেড়ে ১০০ ছাড়িয়ে যায়।
সচিব বলেন, ‘ভারতের পেঁয়াজ রপ্তানি বন্ধের খবরে আমরা বসে নেই। এ নিয়ে সোমবার সকালেও বসেছিলাম।’ সচিব জানান, দেশি পেঁয়াজের মজুদ পরিস্থিতি জানতে ১০টি দলকে দশ জেলায় পাঠানো হচ্ছে; এসব জেলা থেকেই বেশিরভাগ পেঁয়াজ আসে। এছাড়া স্থলবন্দরগুলোতেও বাণিজ্য মন্ত্রণালয়ের কর্মকর্তারা থাকবেন, যাতে দ্রুত পণ্য ছাড় করা হয়।
টিসিবিকে ইতোমধ্যে ৩৫টি ট্রাকে করে পেঁয়াজ বিক্রির নির্দেশনা দেওয়া হয়েছে জানিয়ে বাণিজ্য সচিব বলেন, ‘আগামীকাল, বা দ্রুতই এর সুফল পাওয়া যাবে বলে আশা করছি। আমাদের মোবাইল কোর্ট রয়েছে। ভোক্তা অধিকার, বাণিজ্য মন্ত্রণালয়সহ চারটি টিম কাজ করছে, মার্কেট মনিটরিং করছে।’
ভবিষ্যতে যাতে পেঁয়াজ নিয়ে কোনো সমস্যা সৃষ্টি না হয়, সেজন্য কৃষি ও অন্যান্য মন্ত্রণালয়কে সঙ্গে নিয়ে দীর্ঘমেয়াদে পরিকল্পনা নেয়া হচ্ছে জানিয়ে বাণিজ্য সচিব বলেন, ‘আমাদের ঘাটতি খুব বেশি না। যেহেতু আমরা খাদ্যে স্বয়ঃসম্পূর্ণ হয়েছি, কাজেই পেঁয়াজ, রসুন, আদা নিয়ে দীর্ঘমেয়াদে পদক্ষেপ নিয়েছি। যাতে ভবিষ্যতে আমদানির দিকে তাকিয়ে থাকতে না হয়।’
আরো সংবাদ
৫ঃ ৪০
খেলা
আরো খবর
টেলিস্কোপ দিয়েও ২০৩০ সালে দরিদ্র মানুষ খুঁজে পাওয়া যাবে না : অর্থমন্ত্রী
টেলিস্কোপ দিয়েও ২০৩০ সালে দরিদ্র মানুষ খুঁজে পাওয়া যাবে না : অর্থমন্ত্রী
বিশেষ সংবাদদাতা
৩০ সেপ্টেম্বর ২০১৯, ০০:৪৯
-
টেলিস্কোপ দিয়ে খুঁজেও ২০৩০ সালের পর দেশে দরিদ্র মানুষ পাওয়া যাবে না বলে মন্তব্য করেছেন অর্থমন্ত্রী আ হ ম মুস্তফা কামাল। তিনি বলেছেন, আগামী পাঁচ বছরের মধ্যে বিশ্ব অর্থনীতির প্রবৃদ্ধিতে প্রভাবশালী ২০ দেশের তালিকায় আসবে বাংলাদেশ। ২০২৪ সালের মধ্যে বিশ্ব অর্থনৈতিক প্রবৃদ্ধিতে যেসব দেশ গুরুত্বপূর্ণ অবদান রাখবে তার মধ্যে বাংলাদেশ থাকবে। ওই সময় বৈশ্বিক জিডিপির প্রবৃদ্ধিতে অবদান রাখবে এমন শীর্ষ ২০ দেশের তালিকায় ঢুকবে বাংলাদেশ। তিনি বলেন, ‘পদ্মা সেতু চালু হলে এক শতাংশ জিডিপি প্রবৃদ্ধি বাড়বে। ডাবল ডিজিট প্রবৃদ্ধি অর্জন সম্ভব হবে। এ জন্য উদ্ভাবনে গুরুত্ব দিতে হবে, নতুন প্রযুক্তি আনতে হবে।’ গতকাল বঙ্গবন্ধু আন্তর্জাতিক সম্মেলন কেন্দ্রে ‘হার্নেসিং ব্লকচেইন টেকনোলজি ফর ডেভেলপমেন্ট’ শীর্ষক দুই দিনব্যাপী আন্তর্জাতিক সম্মেলনের উদ্বোধনী অনুষ্ঠানে তিনি এসব কথা বলেন।
অর্থমন্ত্রী বলেন, ‘চতুর্থ শিল্প বিপ্লব চলে এসেছে। এই সময়ে রোবোটিকস, আর্টিফিসিয়াল ইন্টেলিজেন্স, বায়োটেকনোলজি, ন্যানো টেকনোলজি ভূমিকা রাখবে। সেখানে ব্লকচেইন চতুর্থ শিল্প বিপ্লবের ভূমিকা রাখবে। এর মাধ্যমে কিন্তু চাকরি চলে যাবে, আবার নতুন চাকরির সুযোগ তৈরি হবে। তবে মানবসম্পদ সমৃদ্ধ হবে। ‘শিল্প খাতে দ্রত উন্নতি করতে হবে, জনমিতির সুবিধা নিতে হবে। অবিশ্বাস্য গতিতে প্রবৃদ্ধি হচ্ছে।’ তিনি বলেন, ২০৩২ সালে পৃথিবীতে এক নম্বর দেশ হবে চীন, দুই নম্বর হবে আমেরিকা, তিন নম্বর হবে ইন্ডিয়া, চার নম্বর হবে জাপান এবং পাঁচ নম্বর হবে জার্মানি। চীন, ভারত ও জাপানÑ এই তিনটি বৃহৎ অর্থনীতির দেশের মধ্যে থাকবে বাংলাদেশ। বাংলাদেশের ভৌগোলিক অবস্থান দেশটিকে আঞ্চলিক যোগাযোগ, বিদেশী বিনিয়োগ এবং আউট সোর্সিংয়ের একটি কেন্দ্রে পরিণত করেছে। সুতরাং কৌশলগত কারণেই বাংলাদেশকে এড়িয়ে বিশ্বের সার্বিক অগ্রগতি সম্ভব নয়।
এশীয় উন্নয়ন ব্যাংকের (এডিবি) কান্ট্রি ডিরেক্টর মনমোহন প্রকাশ অনুষ্ঠানে স্বাগত বক্তব্য রাখেন। তিনি বলেন, ‘অর্থনৈতিক ও সামাজিক উন্নতিতে বাংলাদেশের এখন বিশ্বের রোল মডেল। সম্প্রতি এডিবির প্রতিবেদনে উঠে এসেছে দক্ষিণ এশিয়ার দেশগুলোর মধ্যে বাংলাদেশের প্রবৃদ্ধি অগ্রগামী। বাংলাদেশের জিডিপি প্রবৃদ্ধি আট শতাংশ হবে। এ ছাড়া রেমিট্যান্স প্রবাহ বেশ ভালো। প্রতি বছর শ্রমশক্তিতে ২০ লাখ তরুণ যুক্ত হচ্ছে। জনমিতির সুবিধা নিতে পারলে উন্নতি আরো বেগবান হবে।’ এ ছাড়া সামাজিক ও অর্থনৈতিক উন্নয়নের বাংলাদেশকে মডেল বলেও মনে করেন তিনি।
বৈশ্বিকভাবে ব্লকচেইন বেশ কার্যকর প্রযুক্তি হিসেবে বিবেচিত হচ্ছে উল্লেখ করে তিনি বলেন, ‘বাংলাদেশে এটি কার্যকর করলে সব ক্ষেত্রেই কার্যকর সুশাসন, স্বচ্ছতা এবং পরিচালন খরচ কমিয়ে আনতে পারবে। এ প্রযুক্তি আর্থিক খাত, পুঁজিবাজার, স্বাস্থ্য ও সেবা খাতে বেশি সুবিধা দেবে। এ প্রযুক্তির মাধ্যমে একবার লেনদেন করলে কেউ সেটি ফেলতে পারবে না। ফলে কারসাজির সুযোগ থাকবে না।’
প্রধানমন্ত্রীর জ্বালানিবিষয়ক উপদেষ্টা তৌফিক-ই-ইলাহি চৌধুরী বলেন, ‘ব্লকচেইন টেকনোলজির বাস্তবায়ন হলে এটি আর্থিক খাতে দ্রুত বাস্তবায়ন করতে হবে। ক্রস বাউন্ডারি লেনদেনের ক্ষেত্রে এটি বেশ কার্যকর হতে পারে।’ অনুষ্ঠানে আরো উপস্থিত ছিলেন অর্থনৈতিক সম্পর্ক বিভাগের ভারপ্রাপ্ত সচিব ফরিদা নাসরিনসহ অনেকে।
আরো সংবাদ
৫ঃ ৪০
খেলা
৫ঃ ৪০
খেলা
৫ঃ ৪০
খেলা
৫ঃ ৪০
খেলা
নতুন আইফোন নিয়ে হতাশ গ্রাহক
নতুন আইফোন নিয়ে হতাশ গ্রাহক
আহমেদ ইফতেখার
২৮ সেপ্টেম্বর ২০১৯, ০০:০০
-
প্রতি বছর নতুন আইফোন ঘিরে আগে যে উন্মাদনা থাকত, এবার ততটা দেখা যায়নি। একেবারে অ্যাপলের অন্ধভক্ত ছাড়া এবারে আইফোন ১১ কিনতে সাধারণ ক্রেতাদের আগ্রহ দেখা যায়নি। অথচ একসময় নতুন আইফোন দোকানে আসার আগে থেকেই লম্বা সারি বেঁধে ক্যাম্প করে ক্রেতারা অপেক্ষায় থাকতেন। সব কিছু মিলিয়ে নতুন আইফোন দিয়ে অ্যাপল ভক্তদের মন জয় করতে পারেনি।
চলতি মাসের ১০ সেপ্টেম্বর যুক্তরাষ্ট্রের কুপারটিনোর স্টিভ জব থিয়েটারে আইফোন ১১, ১১ প্রো ও ১১ প্রো ম্যাক্স উন্মোচন করেছে অ্যাপল। নতুনত্ব হিসেবে অ্যাপল এবার আইফোনের ক্যামেরাকে বেশি প্রাধান্য দিয়েছে। এ ছাড়া এ১৩ বায়োনিক চিপসেট এবং উন্নত গ্রাফিকসের কথা বলেছে। আইফোনে এবার ক্যামেরাকেই বেশি প্রাধান্য দিয়েছে অ্যাপল। পুরনো আইফোনের মডেলের সাথে নতুন আইফোনের পার্থক্য বের করা এতটাই কঠিন যে অ্যাপল তাদের অনুষ্ঠানে ক্যামেরা ফিচার নিয়েই বেশি কথা বলেছে। আইফোন ১১-এর রয়েছে এ১৩ বায়োনিক চিপ। অ্যাপলের দাবি, স্মার্টফোনে এ যাবৎকালে সবচেয়ে দ্রুতগতির সিপিইউ ও জিপিইউয়ের এই এ১৩ চিপ। আইফোন এক্সআরের চেয়ে এক ঘণ্টা বেশি সময় আইফোন ১১-এর ব্যাটারি সচল থাকবে। আগের তুলনায় নতুন আইফোনে প্রসেসিং ক্ষমতা ও ব্যাটারির আয়ু কিছুটা বেড়েছে, কিন্তু এগুলো খুব বেশি প্রাধান্য পাওয়ার মতো কিছু নয়। তবে গ্রাহকের কথা মাথায় রেখে নতুন আইফোনের ক্ষেত্রে দাম বাড়ায়নি। আইফোন ১১-এর দাম শুরু ৬৯৯ মার্কিন ডলার থেকে। ১১ প্রোর দাম ৯৯৯ মার্কিন ডলার। আইফোন ১১ প্রো ম্যাক্স পাওয়া যাবে এক হাজার ৯৯ ডলারে।
ট্রিপল ক্যামেরার আইফোন
প্রযুক্তি বিশ্বে ইতোমধ্যে স্মার্টফোনে ক্যামেরা যুদ্ধ শুরু হয়ে গেছে। চীনা স্মার্টফোন নির্মাতারা ক্যামেরায় চার ক্যামেরা সেটআপ পর্যন্ত রাখতে শুরু করেছে। বিশেষ করে স্মার্টফোনের ক্যামেরার ক্ষেত্রে স্মার্টফোন নির্মাতাদের মধ্যে প্রতিযোগিতা বেশি। ক্যামেরায় কে কত অভিনবত্ব দেখাতে পারে বা কে কাকে ফিচারের দিক থেকে ছাড়িয়ে যেতে পারে, তার প্রতিযোগিতা চলছে। বর্তমানে স্যামসাং ছাড়াও হুয়াওয়ে, অপো, ভিভো ও শাওমির মতো প্রতিষ্ঠান ৪৮ মেগাপিক্সেলের ক্যামেরা বাজারে এনেছে। ক্যামেরা যুদ্ধে টিকতেই আইফোন ১১-তে ওয়াইড অ্যাঙ্গেল লেন্স ও আল্ট্রাওয়াইড অ্যাঙ্গেল লেন্সসংবলিত ডুয়েল রিয়ার ক্যামেরার সংযুক্তি রয়েছে। পেছনের এই দু’টি ক্যামেরাই ১২ মেগাপিক্সেলের। অল্প আলোয় ছবি তোলার ক্ষেত্রে বিশেষ 
সুবিধা পাওয়া যাবে আইফোন ১১-তে। কারণ, রাতে বা কম আলোয় ছবি তোলার সময় এর নাইট মোড স্বয়ংক্রিয়ভাবে চালু হবে।
কুইকটেক নামে আইফোন ১১-তে নতুন একটি ফিচার যুক্ত করা হয়েছে। এই ফিচারের মাধ্যমে ছবি তোলার মধ্যে কোনো বিরতি ছাড়াই ভিডিও শুরু করা সম্ভব হবে। ভালো সেলফি তোলার জন্য আইফোন ১১-তে রয়েছে ১২ মেগাপিক্সেলের ফ্রন্ট ক্যামেরা। ফ্রন্ট ক্যামেরা ব্যবহার করে ৪-কে ৬০ এফপিএস ভিডিও ছাড়াও সেøা মোশন ভিডিও করা যাবে। আইফোন ১১ প্রো ও আইফোন ১১ প্রো ম্যাক্সে পেছনের তিনটি ক্যামেরার প্রতিটিই ১২ মেগাপিক্সেলের। এর একটি ওয়াইড অ্যাঙ্গেল লেন্স, আরেকটি আল্ট্রাওয়াইড অ্যাঙ্গেল, অন্যটি টেলিফোটো ক্যামেরা।
আইফোন ১১ প্রো ও প্রো ম্যাক্স উভয় সংস্করণের পেছনে থাকছে ট্রিপল ক্যামেরা। ক্যামেরা তিনটিতে থাকবে ১২ মেগাপিক্সেলের একটি ওয়াইড লেন্স, একটি আল্ট্রা-ওয়াইড লেন্স এবং একটি ১২ টেলিফটো লেন্স। নতুন ক্যামেরা ফিচার ‘ডিপ ফিউশন’ ছবি তোলার বাটনে চাপ দেয়ার আগেই ৮টি ছবি তুলবে। আর ছবি তোলার বাটনে চাপ দেয়ার পর সেগুলো একটি ছবিতে পরিণত হওয়ার আগে আরেকটি দীর্ঘ এক্সপোজারের ছবি তুলবে। এতে করে ছবি আরো নিখুঁত হবে।
৫জি নেই বলে চাহিদা কম
মার্কিন যুক্তরাষ্ট্র ভিত্তিক বিনিয়োগ 
ব্যাংক পাইপার জেফরির মতে, গত বছরের তুলনায় দাম কিছুটা সস্তা হলেও ৫জি না থাকার কারণে এবার বিক্রি কমেছে নতুন আইফোনের। এবারে আইফোন ১১-এর বাজার মূল্য শুরু হয়েছে ৬৯৯ মার্কিন ডলার থেকে, যা আগের বছরের আইফোন এক্সআরের চেয়ে ৫০ ডলার কম। এতে ডিভাইসটি অনেকেরই কেনার সাধ্যের মধ্যে আসলেও মূলত ৫জি না থাকার কারণে ক্রেতারা আইফোন ১১ কেনা থেকে বিরতই থাকছেন। মার্কিন যুক্তরাষ্ট্রের দেড় হাজার আইফোন ব্যবহারকারীর উপর জরিপ চালিয়েছে পাইপার জেফরি। এর মধ্যে ৫১ শতাংশ গ্রাহক জানিয়েছেন তারা নতুন এই আইফোনটি কিনতে আগ্রহী। যেখানে আগের বছর আইফোন এক্সআর, এক্সএস এবং এক্সএস ম্যাক্স বের হওয়ার সময় করা এই একই জরিপে ৬৯ শতাংশ গ্রাহক আগ্রহ প্রকাশ করেছিলেন।
পাইপার জেফরির এক বিশ্লেষক বলেন, মূল্য কম হওয়ায় আগের বছরের তুলনায় সংখ্যায় কিছুটা বেশি বিক্রি হলেও সার্বিক বিক্রি হিসেবে এটি আগের বছরের সমানই থাকবে বলে ধারণা করা হচ্ছে। আগের বছরের চেয়ে এই অর্থবছরে অ্যাপালের আয় এক শতাংশ কমও হতে পারে বলে জানিয়েছেন তিনি। চীনের বাজারে সাশ্রয়ী দামে অনেক ফিচারসমৃদ্ধ স্মার্টফোন আসায় অ্যাপলকে প্রতিযোগিতার মুখে পড়তে হয়েছে। অনেক ক্রেতা বলছেন, ৫জি নেটওয়ার্ক সুবিধা নেই বলে তারা 
উদ্বেগে রয়েেন। কারণ অ্যাপলের প্রতিদ্বন্দ্বী হুয়াওয়ে ও ভিভোর মতো প্রতিষ্ঠান ৫জি ফোন বাজারে আনছে। তারা আইফোন কিনে পিছিয়ে পড়বেন। আগামী বছরের শেষ নাগাদ বেইজিংয়ের মতো শহরে সর্বত্র ৫জি নেটওয়ার্ক থাকবে। চীনা স্মার্টফোন নির্মাতা হুয়াওয়ে তাদের নতুন স্মার্টফোন মেট ৩০ ঘোষণা দেয়ার এক দিন পরেই চীনের বাজারে নতুন আইফোন বিক্রি শুরু হয়েছে। হার্ডওয়্যারের দিক থেকে আইফোনকে টেক্কা দেয়ার মতো হলেও হুয়াওয়ের ফোনে গুগলের জনপ্রিয় অ্যাপ চালানো নিয়ে ক্রেতাদের উদ্বেগে থাকতে হবে। তবে যুক্তরাষ্ট্র ও চীনের মধ্যেকার বাণিজ্যযুদ্ধের মধ্যে পড়া হুয়াওয়ে চীনা গ্রাহকদের কাছ থেকে ব্যাপক সমর্থন পাচ্ছে। ইতোমধ্যে চীনের বাজারে অ্যাপলের বাজার দখল কমিয়ে ফেলেছে হুয়াওয়ে।
২০২০ সালের আইফোন
২০২০ সালের দ্বিতীয়ার্ধে নতুন আইফোনের নকশার পাশাপাশি বেশ কিছু পরিবর্তন আসতে পারে বলে ধারণা দিয়েছেন খ্যাতনামা অ্যাপল বিশ্লেষক মিং-চি কুয়ো। সামনের বছরের এই আইফোনের নকশা হতে পারে পুরনো আইফোন-৪ এর মতো। সম্প্রতি এক প্রতিবেদনে টিএফ সিকিউরিটিস-এর বিশ্লেষক কুয়ো বলেন, নতুন আইফোনেও বর্তমান আইফোন ১১-এর মতো সামনে ও পেছনে গ্লাস রাখা হবে। আর ডিভাইসটির চারপাশে থাকবে ধাতব ফ্রেইম। তবে আইফোন ১১-এর মতো কার্ভড ফ্রেইমের বদলে ২০২০ সালের আইফোনে রাখা হতে পারে সমতল ফ্রেইম, আইফোন ৪-এর মতো।
এই অ্যাপল বিশ্লেষক আরো বলেন, বর্তমান আইফোনগুলোর মতো বাঁকানো বা গোলাকার ফ্রেইমের বদলে আইফোন ৪-এর মতো সমতল ফেইম থাকবে নতুন আইফোনে। ডিভাইসটির নতুন নকশা ২০২০ সালের আইফোনে চাহিদা বাড়ানোর মূল কারণগুলোর একটি হবে বলেও জানিয়েছেন কুয়ো। এতে সামনের বছর দ্বিতীয়ার্ধে ২০১৯ সালের চেয়ে আইফোনের বিক্রি বাড়বে প্রায় ১৫ শতাংশ।
এর আগেও চার কোণা নকশার ডিভাইস বাজারে এনেছে অ্যাপল। ২০১০ সালে আইফোন ৪-এর পর ২০১৮ সালের আইপ্যাড প্রো মডেলে যোগ করা হয়েছে সমতল ফ্রেইম। নতুন বছরের আইফোনে ৫জি সমর্থন যোগ করা হবে বলেও প্রতিবেদনে উল্লেখ করা হয়েছে। এর থেকে ধারণা করা হচ্ছে উৎপাদনের নতুন প্রক্রিয়ার কারণে কিছু যন্ত্রাংশের দামও কিছুটা বাড়তে পারে।
আরো সংবাদ
কাশ্মীর ইস্যুতে পাকিস্তানের পক্ষে এরদোগান, মোদির তুরস্ক সফর বাতিল
প্রকাশ : ২১ অক্টোবর, ২০১৯ ১১:২০
অনলাইন ভার্সন
কাশ্মীর ইস্যুতে পাকিস্তানের পক্ষে এরদোগান, মোদির তুরস্ক সফর বাতিল
অনলাইন ডেস্ক
ক্রমশই অস্থির হয়ে উঠছে ভারত-পাকিস্তান সম্পর্ক। এরই মাঝে জাতিসংঘের সাধারণ পরিষদের অধিবেশনে কাশ্মীর ইস্যুতে পাকিস্তানের সুরে কথা বলেন তুরস্কের প্রেসিডেন্ট রিসেপ তাইয়েপ এরদোগান। আর তারই জের ধরে চলতি মাসে ভারতের প্রধানমন্ত্রী নরেন্দ্র মোদির প্রস্তাবিত তুরস্ক সফর বাতিল ঘোষণা করেছে নয়াদিল্লি।
জানা গেছে, জাতিসংঘে ভাষণে ভারতের সংবিধানের ৩৭০ অনুচ্ছেদ প্রত্যাহার করা নিয়ে প্রশ্ন তোলে তুরস্ক।
তুর্কি প্রেসিডেন্ট সেদিন বলেন, কাশ্মীর ইস্যুকে দক্ষিণ এশিয়ার স্থিতিশীলতা এবং সমৃদ্ধি থেকে কোনোভাবেই আলাদা করা যায় না। তাই আলাপ-আলোচনার মাধ্যমে এ সমস্যার সমাধান করা প্রয়োজন। সংঘর্ষের মাধ্যমে এ সমস্যার সমাধান নয়।
আগামী ২৭-২৮ অক্টোবর সৌদি সফরে যাবেন ভারতের প্রধানমন্ত্রী। সেখান থেকে তার আঙ্কারা সফরের সূচি নির্ধারিত ছিল।
বিডি প্রতিদিন/ ওয়াসিফ
Works on any devices
সম্পাদক : নঈম নিজাম,
নির্বাহী সম্পাদক : পীর হাবিবুর রহমান । ইস্ট ওয়েস্ট মিডিয়া গ্রুপ লিমিটেডের পক্ষে ময়নাল হোসেন চৌধুরী
২১ বিশ্ববিদ্যালয়ের আইন শিক্ষার্থীদের ‘ল অলিম্পিয়াড’
প্রকাশ : ২১ অক্টোবর, ২০১৯ ১৭:১০
অনলাইন ভার্সন
২১ বিশ্ববিদ্যালয়ের আইন শিক্ষার্থীদের ‘ল অলিম্পিয়াড’
নিজস্ব প্রতিবেদক, চট্টগ্রাম:
চট্টগ্রামে দেশের ২১ বিশ্ববিদ্যালয়ের ৩২টি দলের মধ্যে অনুষ্ঠিত হলো জাতীয় পর্যায়ের তৃতীয় ‘ল অলিম্পিয়াড’। আজ বিকালে চট্টগ্রাম বিশ্ববিদ্যালয়ের আইন বিভাগ ভিত্তিক সংগঠন সোসাইটি ফর ক্রিটিকাল লিগ্যাল স্টাডিজ আয়োজিত অলিম্পিয়াডে চট্টগ্রাম বিশ্ববিদ্যালয়, জাহাঙ্গীরনগর বিশ্ববিদ্যালয়, ব্র্যাক ইউনিভার্সিটি ও বাংলাদেশ ইউনিভার্সিটি অফ প্রফেশনালসসহ দেশের ২১ বিশ্ববিদ্যালয়ের ৩২টি দল অংশগ্রহণ করে। 
প্রতিটি দলের দুইজন সদস্য দিনব্যাপী এ প্রতিযোগিতায় অংশগ্রহণ করে। প্রতিযোগিতায় বিজয়ী হয় ব্র্যাক বিশ্ববিদ্যালয়ের টিম এবং রানার্স আপ হয় বাংলাদেশ ইউনিভার্সিটি অফ  প্রফেশনালস টিম। ইস্ট ডেল্টা ইউনিভার্সিটির ক্যাম্পাসে অনুষ্ঠিত প্রতিযোগিতায় প্রধান অতিথি ছিলেন সুপ্রিমকোর্টের হাইকোর্ট ডিভিশনের বিচারপতি মোহাম্মদ রুহুল কুদ্দুস, বিশেষ অতিথি ছিলেন ইস্ট ডেল্টা ইউনিভার্সিটির উপাচার্য অধ্যাপক মু. সিকান্দার খান, বিশ্ববিদ্যালয়ের প্রতিষ্ঠাতা সহ-সভাপতি সাইদ  আল নোমান, সুপ্রিম 
কোর্টের আইনজীবী সভাপতি বদরুল হুদা মামুন প্রমুখ।   
এ প্রতিযোগিতায় বিচারকের ভূমিকা পালন করেন নোয়াখালীর এডিশনাল চিফ জুডিশিয়াল ম্যাজিস্ট্রেট আলমগীর মুহাম্মাদ ফারুকী, আইন মন্ত্রণালয়ের  লেজিসলেটিভ ও সংসদ বিষয়ক বিভাগের সিনিয়র সহকারি সেক্রেটারি মাসুমা জামান, রাঙামাটির যুগ্ম জেলা ও দায়রা জজ জেহাদ সাইফ এলাহি, কুমিল্লার সিনিয়র জুডিশিয়াল ম্যাজিস্ট্রেট শাহনেওয়াজ মনির, ফেনী বিশ্ববিদ্যালয়ের প্রক্টর এবং আইন বিভাগের সহকারী অধ্যাপক মোহাম্মদ মনিরুজ্জামান প্রমুখ।    
বিডি প্রতিদিন/এ মজুমদার
Works on any devices
সম্পাদক : নঈম নিজাম,
নির্বাহী সম্পাদক : পীর হাবিবুর রহমান । ইস্ট ওয়েস্ট মিডিয়া গ্রুপ লিমিটেডের পক্ষে ময়নাল হোসেন চৌধুরী কর্তৃক প্লট নং-৩৭১/এ, ব্লক-ডি, বসুন্ধরা আবাসিক এলাকা, বারিধারা, ঢাকা থেকে প্রকাশিত এবং প্লট নং-সি/৫২, ব্লক-কে, বসুন্ধরা, খিলক্ষেত, বাড্ডা, ঢাকা-১২২৯ থেকে মুদ্রিত। ফোন : পিএবিএক্স-০৯৬১২১২০০০০, ৮৪৩২৩৬১-৩, ফ্যাক্স : বার্তা-৮৪৩২৩৬৪, ফ্যাক্স : বিজ্ঞাপন-৮৪৩২৩৬৫। 
ইউএনও’র গাড়ি দেখেই পালালো বর!
প্রকাশ : ২১ অক্টোবর, ২০১৯ ১৯:৩৫
অনলাইন ভার্সন
ইউএনও’র গাড়ি দেখেই পালালো বর!
নিজস্ব প্রতিবেদক, বগুড়া
বগুড়ার নন্দীগ্রামে বাল্যবিয়ে করতে আসা বর ইউএনও’র গাড়ি দেখে ভোঁ দৌড় দিয়ে পালিয়ে গেল। এর ফলে বাল্যবিয়ে পণ্ড হয়ে গেছে। আর বাল্যবিয়ের অভিশাপ থেকে রক্ষা পেল সপ্তম শ্রেণির এক স্কুলছাত্রী। 
সোমবার দুপুরে নন্দীগ্রাম উপজেলার সদর ইউনিয়নের হাটলাল গ্রামে এ ঘটনা ঘটে।
স্থানীয়রা জানায়, সপ্তম শ্রেণির ছাত্রীর সঙ্গে নাটোর জেলার সিংড়া উপজেলার রামানন্দ খাজুরা ইউনিয়নের বাকাইকুড়ি গ্রামের লোকমান আলীর ছেলে আলহাজ্ব উদ্দিনের (২০) বিয়ে ঠিক হয়। সোমবার দুপুরে কনের বাড়িতে বিয়ের আয়োজন চলছিল। এমন সময় আচমকা বিয়ে বাড়িতে একদল পুলিশ নিয়ে হাজির হন উপজেলা নির্বাহী অফিসার ও নির্বাহী ম্যাজিস্ট্রেট মোছা. শারমিন আখতার। এতে নিমেষেই বদলে যায় বিয়ে বাড়ির চিত্র। এ সময় তাদের উপস্থিতি দেখে বর ও বর যাত্রীর লোকজন পালিয়ে যায়।
উপজেলা নির্বাহী অফিসার মোছা. শারমিন আখতার বলেন, বাল্যবিয়ে হচ্ছে এমন গোপন খবরে অভিযান চালানো হয়। এ সময় বরসহ অন্য লোকজন পালিয়ে যায়। পরে মেয়ের বাবা-মা এই মর্মে মুচলেকা দেন যে মেয়ের ১৮ বছর না হওয়া পর্যন্ত তার বিয়ে দিবেন না। আবারও বাল্যবিয়ে দেয়ার চেষ্টা করলে আইনগত ব্যবস্থা নেয়া হবে।
এ সময় উপজেলা মহিলা বিষয়ক কর্মকর্তা খালেদা ইয়াসমিন, উপজেলা পরিবার পরিকল্পনা কর্মকর্তা শারমিন জাহান বিউটি ও ইউপি সদস্য সাইফুল ইসলাম গোলাপ উপস্থিত ছিলেন।
বিডি-প্রতিদিন/বাজিত হোসেন
 
সম্পাদক : নঈম নিজাম,
নির্বাহী সম্পাদক : পীর হাবিবুর রহমান । ইস্ট ওয়েস্ট মিডিয়া গ্রুপ লিমিটেডের পক্ষে ময়নাল হোসেন চৌধুরী কর্তৃক প্লট নং-৩৭১/এ, ব্লক-ডি, বসুন্ধরা আবাসিক এলাকা, বারিধারা, ঢাকা থেকে প্রকাশিত এবং প্লট নং-সি/৫২, ব্লক-কে, বসুন্ধরা, খিলক্ষেত, বাড্ডা, ঢাকা-১২২৯ থেকে মুদ্রিত। ফোন : পিএবিএক্স-০৯৬১২১২০০০০, ৮৪৩২৩৬১-৩, ফ্যাক্স : বার্তা-৮৪৩২৩৬৪, ফ্যাক্স : বিজ্ঞাপন-৮৪৩২৩৬৫। 
প্রধানমন্ত্রী অভিযানের নির্দেশনা দিয়েছেন: স্বরাষ্ট্রমন্ত্রী
প্রকাশ : ২০ অক্টোবর, ২০১৯ ১৭:৫১
অনলাইন ভার্সন
সুশাসন প্রতিষ্ঠা করতে
প্রধানমন্ত্রী অভিযানের নির্দেশনা দিয়েছেন: স্বরাষ্ট্রমন্ত্রী
নাজমুল হুদা, সাভার:
দেশে সুশাসন প্রতিষ্ঠা করতে প্রধানমন্ত্রী অভিযানের নির্দেশনা দিয়েছেন। এছাড়া তিনি দুর্নীতিপরায়ণ ও অবৈধ কাজে যারা সম্পৃক্ত রয়েছেন, তাদের চিহ্নিত করে আইনের আওতায় আনার নির্দেশনা দিয়েছেন বলে মন্তব্য করেছেন স্বরাষ্ট্রমন্ত্রী আসাদুজ্জামান খাঁন কামাল। 
রবিবার দুপুরে সাভারের আশুলিয়ার পুকুরপাড় এলাকায় একটি কারখানার উদ্বোধন শেষে সাংবাদিকদের সাথে আলাপকালে তিনি একথা বলেন।
স্বরাষ্টমন্ত্রী আরও বলেন, প্রধানমন্ত্রী সবসময় সন্ত্রাস ও জঙ্গিবাদের বিরুদ্ধে ছিলেন। তারই চলমান প্রক্রিয়ায় যারা দেশে অবৈধ ভাবে টাকা-পয়সার মালিক হয়েছে তাদেরকে আইনের আওতায় আনা হবে।
স্বরাষ্ট্রমন্ত্রী বলেন, দুর্নীতি বিরোধী অভিযান করে প্রধানমন্ত্রী শেখ হাসিনা দেশে সুশাসন প্রতিষ্ঠা করতে চান। সুশাসন প্রতিষ্ঠা করতে যারা দেশে টেন্ডারবাজি, সন্ত্রাস ও ক্যাসিনো ব্যবসা করছে, তাদেরকে গ্রেফতার করে আইনের আওতায় আনা হচ্ছে।
বিডি প্রতিদিন/এ মজুমদার
Works on any devices
সম্পাদক : নঈম নিজাম,
নির্বাহী সম্পাদক : পীর হাবিবুর রহমান । ইস্ট ওয়েস্ট মিডিয়া গ্রুপ লিমিটেডের পক্ষে ময়নাল হোসেন চৌধুরী কর্তৃক প্লট নং-৩৭১/এ, ব্লক-ডি, বসুন্ধরা আবাসিক এলাকা, বারিধারা, ঢাকা থেকে প্রকাশিত এবং প্লট নং-সি/৫২, ব্লক-কে, বসুন্ধরা, খিলক্ষেত, বাড্ডা, ঢাকা-১২২৯ থেকে মুদ্রিত। ফোন : পিএবিএক্স-০৯৬১২১২০০০০, ৮৪৩২৩৬১-৩, ফ্যাক্স : বার্তা-৮৪৩২৩৬৪, ফ্যাক্স : বিজ্ঞাপন-৮৪৩২৩৬৫। 
অবশেষে অভিনেতা সিদ্দিককে ডিভোর্স দিলেন মিম
অবশেষে অভিনেতা সিদ্দিককে ডিভোর্স দিলেন মিম
প্রকাশ : ২২ অক্টোবর, ২০১৯ ০০:০৩
অনলাইন ভার্সন
অবশেষে অভিনেতা সিদ্দিককে ডিভোর্স দিলেন মিম
অনলাইন ডেস্ক
সিদ্দিকুর রহমান ও মারিয়া মিম
অবেশষে অভিনেতা সিদ্দিকুর রহমানকে ডিভোর্স দিলেন মডেল ও অভিনেত্রী মারিয়া মিম। বেশ কয়েক মাস ধরেই তাদের মধ্যে দাম্পত্য কলহ চলছিল। অবশেষে ব্যক্তি-স্বাধীনতায় বাধা দেয়া ও নির্যাতনসহ বিভিন্ন অভিযোগ এনে ডিভোর্স দিলেন তিনি। মারিয়া মিম গণমাধ্যমকে জানিয়েছেন, গত শনিবার (১৯ অক্টোবর) ডিভোর্স পেপারে স্বাক্ষর করেন তিনি। ২৩ অক্টোবর ডিভোর্স পেপার সিদ্দিকের হাতে পৌঁছাবে।
এদিকে ডিভোর্সের ব্যাপারে জানতে চাইলে অভিনেতা সিদ্দিক গণমাধ্যমকে বলেন, আমিও শুনেছি সে আমাকে ডিভোর্স দিয়েছে। কিন্তু আমি এখনো ডিভোর্স লেটার পাইনি। আমার শ্যালক আমাকে বলেছে পরশুদিন নাকি লেটার আমার হাতে এসে পৌঁছাবে। লেটার না পাওয়া পর্যন্ত আমি কোনো মন্তব্য করতে চাই না।
মিম সোমবার নিজের ফেসবুকে দীর্ঘ স্ট্যাটাসে সিদ্দিকের সঙ্গে সংসারের তিক্ত অভিজ্ঞতার কথা জানান। সেখানে তিনি লিখেছেন, আজ আমি একজন মেয়ে বলেই আমাকে সব কিছু মেনে নিতে হবে। মেনে নিতে হবে সকল অত্যাচার, সহ্য করতে হবে সকল মানসিক এবং শারীরিক নির্যাতন। শুনতে হবে সকল মিথ্যা অপবাদ। রাতের পর রাত, দিনের পর দিন সবকিছু সহ্য করেছি এবং একা একা কেঁদেছি। অনেক আগেই চেয়েছিলাম সম্পর্কটা শেষ করে দিই, তখনই বাধা দেওয়া হয়েছে কারণ তুমি একজন নারী। তোমার সবকিছু অ্যাডজাস্ট এবং স্যাক্রিফাইস করতে হবে। একটা মেয়ে তার সবকিছু ছেড়ে দিয়ে একটা নতুন মানুষের সাথে ঘর বাঁধে, স্বপ্ন দেখে সারা জীবন একসাথে থাকবে, স্বপ্ন দেখে সুন্দর একটা সংসার। কিন্তু সেই মানুষটা যখন বদলে যায় এবং ভুলে যায় স্ত্রীর প্রতি সমস্ত দায়িত্ববোধ এবং কর্তব্যবোধ তখন হতাশা আসে। কীভাবে একজন স্ত্রী মেনে নিতে পারে তার স্বামীর সাথে অন্য মেয়ের সম্পর্ক, কীভাবে মেনে নিতে পারে রাতের পর রাত স্বামীর বাসায় না ফেরা। কারণ সে একজন নারী এবং নারী বলেই সবকিছু চোখ বন্ধ করে সহ্য করতে হবে। কিন্তু আর কত সহ্য করবো, আর কতবার নির্যাতনের শিকার হব। তাই সবকিছুর পরে অনেক চিন্তা ভাবনা করে আমি ডিভোর্সের সিদ্ধান্ত নেই। কারণ আমিও মানুষ, আমারও সুন্দরভাবে বেঁচে থাকার অধিকার আছে। অবশেষে বাধ্য হয়ে বিবাহ বিচ্ছেদের কাগজে স্বাক্ষর করে জমা দিয়েছি। একটা দীর্ঘদিনের বেদনা, কান্না এবং চাপা কষ্ট সবকিছু নিয়ে সিদ্দিকুর রহমানের সাথে আমি আমার সম্পর্ক ছিন্ন করেছি। আমাদের সেপারেশনের পর থেকে সিদ্দিকুর রহমান আমার একমাত্র আদরের সন্তান আরশ হোসাইনের সাথে দেখা করতে দেয় না এবং কথাও বলতে দেয় না। এই জন্য আমি সিদ্দিকুর রহমানকে লিগ্যাল নোটিশ পাঠাব যেন আমার বাচ্চা আমার কাছে থাকে। একমাত্র একটা মা জানে তার সন্তানের সাথে দেখা না করার, কথা না বলা কতটা কষ্টের এবং দুঃখের।
উল্লেখ্য, গত তিন মাস ধরে আলাদা ছিলেন অভিনেতা সিদ্দিক ও মারিয়া মিম। শোনা যাচ্ছিল ভাঙনের সুর। পরিবারের সম্মতি নিয়ে ভালোবেসেই ঘর বেঁধেছিলেন দুজন। আট বছরের সংসারে তাদের একটি পুত্রসন্তানও রয়েছে। সম্প্রতি মডেলিং করতে না দেয়ার অভিযোগে সিদ্দিককে ডিভোর্স দেবেন বলে জানান মারিয়া মিম। তবে সিদ্দিকও চাননি সংসার ছেড়ে মডেলিং করুক মিম। ২০১২ সালের ২৪ মে বাংলাদেশি বংশোদ্ভূত স্পেনের নাগরিক মারিয়া মিমকে বিয়ে করেন সিদ্দিক। ২০১৩ সালের ২৫ জুন তারা পুত্রসন্তানের বাবা-মা হন।
বিডি-প্রতিদিন/শফিক
Works on any devices
সম্পাদক : নঈম নিজাম,
নির্বাহী সম্পাদক : পীর হাবিবুর রহমান । ইস্ট ওয়েস্ট মিডিয়া গ্রুপ লিমিটেডের পক্ষে ময়নাল হোসেন চৌধুরী কর্তৃক প্লট নং-৩৭১/এ, ব্লক-ডি, বসুন্ধরা আবাসিক এলাকা, বারিধারা, ঢাকা থেকে প্রকাশিত এবং প্লট নং-সি/৫২, ব্লক-কে, বসুন্ধরা, খিলক্ষেত, বাড্ডা, ঢাকা-১২২৯ থেকে মুদ্রিত। ফোন : পিএবিএক্স-০৯৬১২১২০০০০, ৮৪৩২৩৬১-৩, ফ্যাক্স : বার্তা-৮৪৩২৩৬৪, ফ্যাক্স : বিজ্ঞাপন-৮৪৩২৩৬৫। ভোটের লাইনে শচীন-মাধুরী-আমির
প্রকাশ : ২১ অক্টোবর, ২০১৯ ১৪:৪২
আপডেট : ২১ অক্টোবর, ২০১৯ ১৫:১২
অনলাইন ভার্সন
ভোটের লাইনে শচীন-মাধুরী-আমির
দীপক দেবনাথ, কলকাতা:
সোমবার ভারতের মহারাষ্ট্র রাজ্যে ২৮৮টি আসনে বিধান সভার নির্বাচন চলছে। সকাল ৭টা থেকে শুরু হয়েছে ভোটগ্রহণ। এবারের মোট ভোটারের সংখ্যা ৮,৯৮,৩৯,৬০০। রাজ্যজুড়ে প্রতিদ্বদ্বিতা করা মোট ৩২৩৭ জন প্রার্থীর মধ্যে নারী প্রার্থীর সংখ্যা ২৩৫ জন। 
হেভিওয়েট প্রার্থীদের মধ্যে আছেন মুখ্যমন্ত্রী তথা বিজেপি প্রার্থী দেবেন্দ্র ফড়নবিস, সাবেক মুখ্যমন্ত্রী তথা কংগ্রেস প্রার্থী অশোক চহন, আরেক সাবেক মুখ্যমন্ত্রী পৃত্থীরাজ চৌহান, শিবসেনা প্রধান উদ্ধব ঠাকরে, তার পুত্র আদিত্য ঠাকরে, এনসিপি প্রার্থী সাবেক উপমুখ্যমন্ত্রী অজিত পাওয়ার প্রমুখ। 
দুপুর ১২ টা পর্যন্ত ভোট পড়েছে ১৬.৩৫ শতাংশ। কিন্তু ইতিমধ্যেই ভোটের লাইনে দাঁড়িয়ে ভোট দিতে দেখা গেছে বিভিন্ন জগতের সেলিব্রিটিদের। 
স্ত্রী অঞ্জলি ও পুত্র অর্জুনকে সাথে নিয়ে মুম্বাইয়ের বান্দ্রা (ওয়েষ্ট)-এর একটি ভোট কেন্দ্রে ভোট দেন ক্রিকেট মাস্টার শচীন টেন্ডুলকার। ভোট দিয়ে বেরিয়ে এসে গণমাধ্যমের সামনে ভোটের কালি লাগানো আঙুল তুলে ধরে দেখান। 
নাগপুরের একটি 
বুথে ভোট দেন মহারাষ্ট্রের মুখ্যমন্ত্রী দেবেন্দ্র ফড়নবিস। সাথে ছিলেন স্ত্রী অমরুতা এবং মা সরিতা ফড়নবিস। মুম্বাইয়ে ভোট দেন ন্যাশনালিস্ট কংগ্রস পার্টি (এনসিপি) প্রধান শারদ পাওয়ার। স্ত্রী বর্ষাকে সাথে নিয়ে গোন্ডিয়াতে ভোট দেন সিনিয়র এনসিপি নেতা ও সাবেক কেন্দ্রীয় মন্ত্রী প্রফুল্ল প্যাটেল। এদিন সকালেই নাগপুরেরই একটি কেন্দ্রে ভোট দেন আরএসএস প্রধান মোহন ভাগবত। নাগপুরে ভোট দেন কেন্দ্রীয় সড়ক মন্ত্রী নীতিন গড়কড়ি। 
ভোট দিয়ে গড়কড়ি জানান ‘এবারেও দেবেন্দ্র ফড়নবিসই মুখ্যমন্ত্রী হচ্ছেন।’ বান্দ্রা (ওয়েষ্ট)-এ একটি বুথে ভোট দেন শিবসেনা প্রধান উদ্ধব ঠাকরে, স্ত্রী রেশমি ও পুত্র আদিত্য ঠাকরে। মুম্বাইয়ে ভোট দেন কেন্দ্রীয় মন্ত্রী স্মৃতি ইরানি, প্রকাশ জাভড়েকর। 
ভোট দিতে দেখা গেছে আমির খান, মাধুরী দিক্ষিত, রীতেশ দেশমুখ, প্রীতি জিন্টা, গোবিন্দাসহ বলিউডের একাধিক অভিনেতা-অভিনেত্রীদের। বান্দ্রা (ওয়েষ্ট)-এ ভোট দিয়ে রাজ্যটির সমস্ত ভোটারদের কাছে আহ্বান করেন তারা যেন বেরিয়ে এসে তাদের নিজেদের মূল্যবান ভোটটি প্রদান করেন। বান্দ্রা (ওয়েষ্ট)-এই ভোট দেন মাধুরী দিক্ষিত। গোরেগাঁও-এ ভোট দেন অভিনেতা তথা বিজেপির গোরখপুরের সাংসদ রবি কিশান। 
আন্ধেরি (ওয়েষ্ট)-এর একটি কেন্দ্রে ভোট দিতে দেখা যায় পদ্মিনী কোলাপুরে-কে। লাতুরে ভোট দেন রীতেশ দেশমুখ ও তার স্ত্রী জেনেলিয়া ডি’সুজা। আন্ধেরি (ওয়েষ্ট)-এ ভোট দেন গোবিন্দা, স্ত্রী সুনিতা। 
এছাড়াও মুম্বাইয়ের বিভিন্ন কেন্দ্রে ভোট দিতে দেখা যায় অভিনেতা সঞ্জয় দত্তের বোন তথা কংগ্রেস নেতা প্রিয়া দত্ত, অভিনেত্রী দিয়া মির্জা, বরুণ ধাওয়ান, প্রীতি জিন্টা, উর্মিলা মাতন্ডকর, জন আব্রাহাম, প্রেম চোপড়া, মিলিন্দ দেওরা, চিত্র পরিচালক-কবি-সুরকার গুলজার, পরিচালক কিরণ রাও, পরিচালক কুনাল কোহলি, লন টেনিস নক্ষত্র মহেশ ভুপতি ও তার অভিনেত্রী স্ত্রী লারা দত্ত-এর মতো সেলেবদের। 
এদিন মহারাষ্ট্রের সাথেই হরিয়ানা রাজ্যের ৯০ টি বিধানসভার আসনে ভোট নেওয়া চলছে। সেখানে সাইকেলে চড়ে ভোট দিতে আসেন রাজ্যটির মুখ্যমন্ত্রী মনোহর লাল খাট্টার। চড়কি দাদরি বিধানসভা কেন্দ্রে অন্তর্গত একটি বুথে ভোট দেন অলিম্পিক পদক জয়ী রেসলার ববিতা ফোগট ও তার বোন গীতা ফোগট। এই কেন্দ্রেই এবার বিজেপির টিকিটে প্রার্থী হয়েছে ববিতা। ভোট দেন রেসলার যোগেশ্বর দত্ত। 
এরই পাশাপাশি দেশজুড়ে ১৮ টি রাজ্যের ৫১ টি বিধানসভা ও দুইটি লোকসভা আসনে উপনির্বাচন অনুষ্ঠিত হচ্ছে। নির্বাচনকে কেন্দ্র করে 
কোনো রকম অপ্রীতিকর ঘটনা এড়াতে প্রতিটি কেন্দ্রেই নিরাপত্তা ব্যবস্থা করা হয়েছে। ভোটের ফলাফল জানা যাবে আগামী ২৪ অক্টোবর।
বিডি প্রতিদিন/এ মজুমদার সম্পাদক : নঈম নিজাম,
নির্বাহী সম্পাদক : পীর হাবিবুর রহমান । ইস্ট ওয়েস্ট মিডিয়া গ্রুপ লিমিটেডের পক্ষে ময়নাল হোসেন চৌধুরী কর্তৃক প্লট নং-৩৭১/এ, ব্লক-ডি, বসুন্ধরা আবাসিক এলাকা, বারিধারা, ঢাকা থেকে প্রকাশিত এবং প্লট নং-সি/৫২, ব্লক-কে, বসুন্ধরা, খিলক্ষেত, বাড্ডা, ঢাকা-১২২৯ থেকে মুদ্রিত। ফোন : পিএবিএক্স-০৯৬১২১২০০০০, ৮৪৩২৩৬১-৩, ফ্যাক্স : বার্তা-৮৪৩২৩৬৪, ফ্যাক্স : বিজ্ঞাপন-৮৪৩২৩৬৫।পদ হারানোর জন্য মিডিয়াকে দায়ী করলেন ওমর ফারুক
পদ হারানোর জন্য মিডিয়াকে দায়ী করলেন ওমর ফারুক
  যুগান্তর রিপোর্ট ২২ অক্টোবর ২০১৯, ১৬:৩৯ | অনলাইন সংস্করণ
ওমর ফারুক চৌধুরী। ফাইল ছবি
৭ বছর দায়িত্বে থাকার পর ক্যাসিনোকাণ্ডে যুক্ত থাকার অভিযোগসহ নানা কারণে যুবলীগের শীর্ষ পদ থেকে বাদ পড়েছেন ওমর ফারুক চৌধুরী। রোববার তাকে সংগঠনের এ দায়িত্ব থেকে অব্যাহতি দিয়েছেন যুবলীগের সাংগঠনিক নেত্রী আওয়ামী লীগ সভাপতি প্রধানমন্ত্রী শেখ হাসিনা।
তবে ওমর ফারুক মনে করেন যুবলীগ চেয়ারম্যান পদ থেকে তাকে অব্যাহতি দেয়ার পেছনে দায়ী তাকে ঘিরে গণমাধ্যমের অতিরঞ্জিত খবর। মিডিয়া ট্রায়ালে তাকে অব্যাহতি দেয়া হয়েছে।
যুবলীগের চেয়ারম্যানের পদ থেকে অব্যাহতি পাওয়ার পর দুদিন চুপচাপ ছিলেন ওমর ফারুক। সোমবার তিনি গণমাধ্যমকে প্রতিক্রিয়া দেন। এ সময় তিনি পদচ্যুত হওয়ায় গণমাধ্যমকে দায়ী করেন। তিনি বলেন, আমার বিরুদ্ধে এখনও তেমন কিছু প্রমাণ হয়নি। তবে যা হয়েছে মিডিয়া ট্রায়ালের মাধ্যমে হয়েছে। হোক; গণমাধ্যম আজ স্বাধীন এবং গণমাধ্যম স্বাধীন হওয়াই উচিত।
গণমাধ্যমে খবরের কারণে তাকে যুবলীগ থেকে বাদ দেয়া হয়েছে দাবি করে ওমর ফারুক বলেন, মিডিয়া ট্রায়ালেই আমাকে বাদ দেয়া হয়েছে। স্বাধীন গণমাধ্যম অনেক কিছুই লিখেছে। এ কারণে আমাকে সংগঠন থেকে অব্যাহতি দেয়া হয়েছে।
ওমর ফারুকের ভাষ্য, ‘আপনারা (সাংবাদিক) লেখনীর মাধ্যমে প্রমাণ করে দিয়েছেন যে, আমি আর দল করতে পারব না, রাজনীতি করতে পারব না। মিডিয়া ট্রায়াল শেষ। আমাকে দল থেকে অব্যাহতি দেয়া হয়েছে। এর মানে ‘ইউ আর নো মোর’। এখন আমি যতই সত্য কথা বলি, তা মিথ্যা ফিকশন হয়ে যাবে। তাই আর কিছু বলতে চাই না।’
ক্যাসিনোকাণ্ডে নাম আসার পর পদচ্যুত হওয়ার আগেই আড়ালে চলে যান ওমর ফারুক। প্রায় এক মাস যাননি দলীয় কার্যালয়ে। আসন্ন কংগ্রেসের কার্যক্রম থেকেও নিজেকে গুটিয়ে নিয়েছিলেন। এ বিষয়ে ওমর ফারুক চৌধুরী বলেন, গণমাধ্যমে যা লেখা হচ্ছে, তাতে কি আর সানন্দে বাইরে যাওয়া যায়? সে জন্য বাইরে যাই না, ঘরেই থাকি। আমার উচিত সুনির্দিষ্ট প্রক্রিয়ায় নিজেকে স্বচ্ছ প্রমাণ করা, সেই প্রক্রিয়াতেই আছি।
তিনি যোগ করেন, ‘আমি তো শাস্তি পেয়েছি-ই। কয়েক দিন ধরে গৃহবাস এবং রোববার দল থেকে গেট আউট। কষ্ট যা পাওয়ার পেয়েছি। সর্বোচ্চ কষ্ট পেয়েছি। এখন তো আর রাজনীতি করতে পারব না, নতুন যাত্রা শুরু করতে হবে।’
ইসমাইল হোসেন চৌধুরী সম্রাটের কাছ থেকে মাসিক মাসোহারা নেয়ার অভিযোগের বিষয়ে ওমর ফারুক বলেন, ‘সম্রাট 
রিমান্ডে কী বলেছেন তা আপনি নিজে দেখেছেন বা শুনেছেন কী? উনি (সম্রাট) যা খুশি বলতে পারেন। এসব তথ্য আমলে নিয়ে বিচারপ্রক্রিয়া কেমন হয় তা দেখার অপেক্ষায় আছি।’
জানা গেছে, তামাকের বিকল্প ‘টেন্ডু পাতা’ বিক্রির মাধ্যমে তার পেশাগত জীবন শুরু হয় ওমর ফারুক চৌধুরীর। বিড়ি শ্রমিক লীগ, জাতীয় পার্টির অঙ্গ সংগঠন যুব সংহতির রাজনীতি করে আসা ওমর ফারুক ২০০৯ সালে যুবলীগের ভারপ্রাপ্ত চেয়ারম্যান হন।
২০১২ সালের ১৪ জুলাই সম্মেলনের মাধ্যমে ওমর ফারুক চৌধুরীকে চেয়ারম্যান ও হারুনুর রশীদকে সাধারণ সম্পাদক করে ‍যুবলীগের চেয়াম্যান করা হয়। দুই মাস পর ১৪৮ সদস্যের পূর্ণাঙ্গ কমিটি করা হয় তিন বছরের জন্য। পরে আরও তিনজনকে পদ দিয়ে ১৫১ পূর্ণ করা হয়।
২০১২ সালে যুবলীগের চেয়ারম্যানের দায়িত্ব নেয়ার পর সংগঠনের কার্যনির্বাহী কমিটি নয়, সব বিষয়ে তার সিদ্ধান্তই শেষ কথা হয়ে দাঁড়ায়। তার দাপটে সংগঠনের কেন্দ্রীয় নেতারাও টু শব্দটি পর্যন্ত করার সাহস পাননি।
অভিযোগ রয়েছে, যুবলীগের চেয়ারম্যান হওয়ার পর কেন্দ্রীয় কমিটিতে নিজের অনুগতদের বসিয়েছেন যুবলীগ চেয়ারম্যান। ঢাকা মহানগর ও দেশব্যাপী জেলা কমিটিগুলোও হয়েছেন তার পকেটের লোক দিয়ে।
নিজেকে তরুণ ভাবাপন্ন ৭১ বছর বয়সী ওমর ফারুক চৌধুরী যুবলীগের দায়িত্ব পাওয়ার পর থেকেই একক ক্ষমতাবান হয়ে ওঠেন। শুরুতে সাবেক নেতাদের পরামর্শ ছাড়াই একটি ঢাউস কমিটি গঠন করেন তিনি। অভিযোগ আছে, মোটা অঙ্কের টাকার বিনিময়ে তিনি অনেক নেতাকে কমিটিতে স্থান দিয়েছেন। পদভেদে ১০ লাখ থেকে শুরু করে ৫০ লাখ টাকা পর্যন্ত নিয়েছেন। ফ্রিডম পার্টি ও যুবদলের অনেকে টাকার বিনিময়ে ঠাঁই পেয়েছেন যুবলীগে বলেও অনেকে অভিযোগ করেন।
ওমর ফারুক চেয়ারম্যান হওয়ার পর যুবলীগে গুরুত্বপূর্ণ পদ পেয়েছেন সুবিধাবাদী ও দুর্বৃত্তরা। যুবলীগের কেন্দ্রীয় কার্যালয়ের এক সময়কার পিয়ন কাজী আনিসুর রহমান কেন্দ্রীয় কমিটির দফতর সম্পাদক পদ পেয়ে যান ওমর ফারুকের কল্যাণে। পরবর্তীতে টাকার বিনিময়ে এমন অনেককে নেতা বানানোর ক্ষেত্রে যুবলীগের দপ্তর সম্পাদক কাজী আনিসুর রহমানের ভূমিকা রয়েছে বলেও অভিযোগ আছে। কাজী আনিস যুবলীগ অফিসের পিয়ন থেকে নেতা হন এবং এখন অনেক বিত্তবৈভবের মালিক। তিনি যুবলীগের চেয়ারম্যান ওমর ফারুক চৌধুরীর ‘কালেক্টর’ হিসেবে পরিচিতি পেয়েছেন। ৩০ লাখ থেকে কোটি টাকার বিনিময়ে আনিসের মাধ্যমে পদ পেয়েছেন অনেকেই।
আরও পড়ুন

‘এই ধর্মঘট দেশের ক্রিকেট ধ্বংসের ষড়যন্ত্র’ (ভিডিও)
খেলা
স্পোর্টস রিপোর্টার | ২২ অক্টোবর ২০১৯, মঙ্গলবার | সর্বশেষ আপডেট: ৪:৪১
দেশের ক্রিকেটকে ধ্বংস করতে ক্রিকেটারদের এই ধর্মঘট দাবি করে আজ দুপুরের দিকে জরুরি বৈঠকে বসেন বিসিবি পরিচালকরা। এরপরই বিকেল সংবাদ সম্মেলন করেন বিসিবি সভাপতি নাজমুল হাসান পাপন। সংবাদ সম্মেলনে পাপন  বলেন, ‘আমাদের কাছে দাবি না তুলে তারা যে উদ্দেশ্যে মিডিয়ার সামনে তুলে ধরলো, সে উদ্দেশ্যে আপাতত তারা সাকসেস। এসিসি-আইসিসি থেকে শুরু করে সবাই ফোন করে বলছে, বাংলাদেশের ক্রিকেট নষ্ট হয়ে গেছে। তার মানে, বাংলাদেশের ইমেজ এবং ক্রিকেটের ইমেজ নষ্ট করতে সফল হয়েছে তারা।
বিসিবি সভাপতি আক্ষেপ করে বলেন, ‘আমাদের সঙ্গে যোগাযোগ না করেই খেলা বন্ধ। এমন এক সময়ে বন্ধ করলো- যখন ফিটনেস এবং ক্যাম্প শুরু করার কথা রয়েছে। নতুন কোচ এসেছে, সামনে ভেট্টরিও আসবেন।
আমার মনে হয়, ওদের বিদেশি এসব কোচ পছন্দ নয়। তারা তো এমনও বলেছে, কোচই চাই না। এখন চায় দেশি কোচ। কিন্তু তাদের মতো করে তো আমরা কোচ নিয়োগ দিতে পারি না।’
ভারত সফরের আগে এই আন্দোলনে অসন্তুষ্টি প্রকাশ করে বলেন, ‘ভারতে পূর্ণাঙ্গ সিরিজে এই প্রথম যাচ্ছে। এত কষ্ট করে একটি ফুল সিরিজ ভারত থেকে আসলো। টেস্ট চ্যাম্পিয়নশিপ শুরু হচ্ছে এবং প্রথম খেলাটাই ভারতের সাথে। অথচ তার আগেই তারা বলে দিলো, আমরা খেলবো না।’
কখন থেকে এই ষড়যন্ত্র শুরু হয়েছে? পাপনের ধারণা বিসিবির এক পরিচালক (ক্যাসিনো ইস্যুতে) গ্রেফতার হওয়ার পর থেকেই এই ষড়যন্ত্র শুরু হয়েছে। তিনি বলেন, ‘আমাদের এক ডাইরেক্টর এরেস্ট হওয়ার পর থেকেই সবার টার্গেটে পরিণত হয়েছি আমি নিজে এবং আমার বোর্ড। তারা প্রথমে চেষ্টা করেছে নানাভাবে আমাদের ক্ষতি করার। আমাদের আক্রমণ করে যদি বাইরে পাঠানো যায়, বোর্ডকে নিষিদ্ধ করার চেষ্টা করছে। ওটাতে তারা সফল হয়নি। এখন সেকেন্ড স্টেপ চলছে। যদি কোনোভাবে ভারত সফরটা মিস করা যায়, তাহলে বড় ধরনের একটা সমস্যায় পড়তে পারি।’
পাপনের বিশ্বাস এটা ষড়যন্ত্রেরই অংশ। তিনি বলেন, ‘তারা (ক্রিকেটাররা) কেন আমাদের কাছে কিছু না চেয়ে খেলা বন্ধ করলো? ক্যাম্পেও যোগ দেবে না। সবই ষড়যন্ত্রের অংশ। বাংলাদেশ ক্রিকেটকে ধ্বংস করে দিতে চাচ্ছে।’
পাপনের ধারণা ক্রিকেটাররা সবাই জেনে-বুঝে এ আন্দোলনে যোগ দেয়নি। তিনি বলেন, ‘ক্রিকেটার যারা আছে তাদের বেশিরভাগই ক্রিকেটকে ভালোবাসে এবং দেশকে ভালোবাসে। দেশের ক্রিকেটপ্রেমীরাও। আমার বিশ্বাস, অধিকাংশ খেলোয়াড়ই জেনে বুঝে যোগ দেয়নি। হয়তো দু-একজন জড়িত। তাদের খুঁজে বের করতে হবে।’
এই বিভাগের সর্বাধিক পঠিত
পাঠকের মতামত
**মন্তব্য সমূহ পাঠকের একান্ত ব্যক্তিগত। এর জন্য সম্পাদক দায়ী নন।
মাসুম
২০১৯-১০-২২ ০৫:১২:৫০
যেদিন দাবী পেশ সেদিন থেকেই ধর্মঘট , এটা কেমন কথা ? দাবী দিয়ে প্রথমে কয়েকদিন সময় দিতে হয় । সেই সময়ের মধ্যে দাবী মেনে নেয়া না হলে ধর্ম়ঘট করা যেতেই পারে।
Zahangir
২০১৯-১০-২২ ০৪:০৯:০৩
পাপন সাহেব এর সাথে একমত। বোর্ডের সাথে আগে আলাপ আলাপ না করে ক্রিকেটারদের এ ধরনের সিদ্বান্ত নেয়াটা অযৌক্তিক। এতে করে দেশের ভাবমূর্তি অবশ্যই ক্ষুন্ন হয়েছে। আসলে আমাদের ক্রিকেটাররা হঠাৎ হঠৎ একটা খেলায় জিতে তারা এতো প্রশংসা ও অর্থ- কড়াকড়ির মালিক হয়ে গেছে, যে তাদের মাথাখারাপ হয়ে গে। অথচ শ্রীলঙ্কা ও আফগানিস্তানের সাথে তাদের সাম্প্রতিক খেলাগুলো দেখলেতো তাদেরকে খেলোয়াড়ই মনে হয় না।
Mohammed Moniruzzama
২০১৯-১০-২২ ০৪:০৮:২৩
সঠিক কথা বললেই বলা হয় ষড়যন্ত্র এটাই হচ্ছে সবচেয়ে বড় ষড়যন্ত্র । ওদের দাবী মেনে নিতে এত গড়িমসি কেন? লক্ষ কোটি টাকা চুরা করে রাজনিতিবিদরা দিব্যি ঘুরা ফেরা করছে আর কেহ সঠিক কথা বললেই ষড়যন্ত্র । আর জিন্বাবুয়ের সাথে তুলনা করা এটাই একটা বড় ধরনের ষড়যন্ত্র ।
Md Ahmed
২০১৯-১০-২২ ০৩:৫৫:৪৪
বর বর কথা না বলে তাদের যুক্তিক দাবি গুলি মেনে নিন
আপনার মতামত দিন
মতামত দিন

সৌরভের বিশ্বাস ভারত সফরে যাবে বাংলাদেশ
খেলা
স্পোর্টস রিপোর্টার | ২২ অক্টোবর ২০১৯, মঙ্গলবার
সোমবার বাংলাদেশি ক্রিকেটাররা ১১ দফা দাবি জানিয়ে ধর্মঘটের ডাক দেয়। তারা ক্রিকেট সংশ্লিষ্ট সবকিছু থেকে নিজেদের সরিয়ে রাখার কথা জানায়। এই অবস্থায় আসন্ন ভারত সফরও অনিশ্চয়তার মুখে পড়ে। কিন্তু এ নিয়ে দুর্ভাবনায় নেই ভারতীয় ক্রিকেট বোর্ডের নবনির্বাচিত সভাপতি সৌরভ গাঙ্গুলির। এই সাবেক অধিনায়কের বিশ্বাস, নিজেদের ঝামেলা মিটিয়ে ঠিকই ভারত সফরে যাবে বাংলাদেশ।
বাংলাদেশের সফর নিয়ে অনিশ্চয়তার মধ্যে আজ সকালে কলকাতার সংবাদমাধ্যমে সৌরভ জানান, ‘এটি অভ্যন্তরীণ ব্যাপার, বিসিবি আর ক্রিকেটাররা নিজেরাই এর সমাধান করবে। তবে আমার বিশ্বাস তারা আসবে। বিসিবি সভাপতির সঙ্গে একদিন পরপরই আমার কথা হয়। তিনিও আমায় আশ্বস্ত করেছেন।
ওদের সমস্যা নিয়ে কথা বলা আমার কাজ নয়।’
৩ নভেম্বর থেকে শুরু হওয়া সিরিজের প্রস্তুতি হিসেবে আগামী শুক্রবার ক্যাম্প শুরু হওয়ার কথা। আর বাংলাদেশ দলের দেশ ছাড়ার কথা ৩০ অক্টোবর।
এই বিভাগের সর্বাধিক পঠিত

রাজশাহীতে গ্যাংকালচার চক্রের মূলহোতা গ্রেপ্তার
অনলাইন
স্টাফ রিপোর্টার, রাজশাহী থেকে | ২২ অক্টোবর ২০১৯, মঙ্গলবার, ৩:২৯
রাজশাহীর পুঠিয়ায় বিশেষ অভিযানে ‘গ্যাংকালচার’ অপরাধ চক্রের প্রধান মাহফুজুর রহমান ওরফে বৃত্তকে (২০) গ্রেপ্তার করেছে পুলিশ। সোমবার রাতে গোপন সংবাদের ভিত্তিতে বানেশ্বর সরকারি কলেজের প্রধান ফটকের সামনে থেকে তাকে গ্রেপ্তার করা হয়। গ্রেপ্তারকৃত বৃত্ত উপজেলার কাঁঠালবাড়িয়া গ্রামের আতাউর রহমানের ছেলে।
রাজশাহী সদরের অতিরিক্ত পুলিশ সুপার ইফতে খায়ের আলম বলেন, ৬ই অক্টোবর পুঠিয়া থানায় গ্যাংকালচার অপরাধ বিষয়ে একটি মামলা দায়ের হয়। বৃত্ত ওই মামলার এজাহারভুক্ত প্রধান আসামি। মামলার পর থেকে সে পলাতক ছিল।
এর আগে, গত ৫ই অক্টোবর সন্ধ্যায় উপজেলার পৌর এলাকার বিষ্ণুপুর মহল্লার একটি পরিত্যক্ত ভবনে তিন কিশোরকে আটক রেখে নির্যাতন করা হয়। এ সময় ওই দলের এক নারী সদস্যকে দিয়ে জোরপূর্বক ভিডিও ধারণ করে কিশোরদের পরিবারের কাছে ২০ হাজার টাকা চাঁদাও দাবি করেছিল অপরাধ চক্রটি।
পুলিশ জানায়, কৌশলে পালিয়ে এসে পরদিন ৬ই অক্টোবর মাহফুজুর রহমান ওরফে বৃত্তকে প্রধান আসামি করে পুঠিয়া থানায় চাঁদাবাজির মামলা দায়ের করে ওই কিশোররা। এই মামলায় এক নারী সদস্যসহ চক্রটির মোট ৭ জনকে গ্রেপ্তার করেছে পুলিশ। বৃত্তকে ওই মামলায় গ্রেপ্তার দেখিয়ে আদালতের মাধ্যমে কারাগারে প্রেরণ করা হয়েছে।।
এই বিভাগের সর্বাধিক পঠিত

নীলম উপত্যকায় কূটনীতিকদের নিয়ে গেছে পাকিস্তান
বিশ্বজমিন
মানবজমিন ডেস্ক | ২২ অক্টোবর ২০১৯, মঙ্গলবার
রোববার সন্ত্রাসীদের ‘লঞ্চ প্যাড’ ধ্বংস করে দেয়ার যে দাবি করেছে ভারত তার সত্যতা সরেজমিনে যাচাই করতে বিদেশী কূটনীতিকদের একটি টিমকে আজাদ জম্মু কাশ্মীরের নীলম ভ্যালিতে নিয়ে গিয়েছে পাকিস্তান। ভারতের সেনাদের দাবি সত্য না মিথ্যা তা তাদের সামনে তুলে ধরা হয়। পাকিস্তানের পররাষ্ট্র মন্ত্রণালয়ের মুখপাত্র ড. মোহাম্মদ ফয়সাল আজ মঙ্গলবার এক টুইটে এ কথা বলেছেন। এ খবর দিয়েছে অনলাইন ডন। এতে আরো বলা হয়, ওইসব কূটনীতিককে আরো নিয়ে যাওয়া হবে নিয়ন্ত্রণ রেখার কাছে নওসেরি, শাহকোট এবং জুরা সেক্টরে এবং নাউসাদা গ্রামে, যে গ্রামে ভারতীয় সেনাদের হামলায় মারাত্মক ক্ষতি হয়েছে।
কূটনীতিকদের এই সফর আয়োজন করা হয়েছে যাতে তারা ভারতীয় সেনাপ্রধানের দাবি তারাই যাচাই করতে পারেন। তবে এই টিমে ভারতীয় হাই কমিশনের কোনো কর্মকর্তা যোগ দেন নি। এ সম্পর্কে টুইটে বলা হয়েছে, নিয়ন্ত্রণ রেখায় এই সফরে ভারত আমাদের সঙ্গে যোগ দেয় নি।
এমনকি তারা যে লঞ্চপ্যাডের কথা বলছে সে বিষয়ে সহযোগিতা করে নি, যেটা তারা ধ্বংস করেছে বলে দাবি করছে। ফলে ভারতের সেনাপ্রধান যে দাবি করেছেন তা শুধু দাবি বা অভিযোগ তোলার জন্য করা হয়েছে।  
ইন্টার সার্ভিসেস পাবলিক রিলেশনসের (আইএসপিআর) মহাপরিচালক মেজর জেনারেল আসিফ গফুরও ভারতীয় কর্মকর্তাদের অনুপস্থিতি নিয়ে প্রশ্ন তুলেছেন। তিনি প্রশ্ন রেখেছেন, ভারতের হাই কমিশন তার সেনাপ্রধানের অবস্থানের পাশে দাঁড়াতে পারে না। সেটা কি ভাল? তিনি টুইটে বলেছেন, নিয়ন্ত্রণ রেখায় পাকিস্তানে কূটনীতিকদের সঙ্গে যাওয়ার মতো নৌতিক সাহসটুকুও নেই ভারতীয় হাই কমিশনের স্টাফদের। গতকাল পোস্ট করা টুইটে তিনি বলেন, বিদেশী কূটনীতিকদের একটি গ্রুপ এবং মিডিয়া সত্য সন্ধানে মাঠপর্যায়ে যাচ্ছে নিয়ন্ত্রণ রেখায়। মেজর জেনারেল গফুর ভারতের সেনাদের দাবির পক্ষে প্রমাণ দেয়ার চ্যালেঞ্জও জানিয়েছিলেন।
ভারতের সেনাপ্রধান জেনারেল বিপিন রাওয়াত দাবি করেছিলেন যে, ভারতীয় সেনারা নীলম উপত্যকায় সন্ত্রাসীদের চারটি লঞ্চ প্যাড ধ্বংস করে দিয়েছে। এমন দাবিকে চ্যালেঞ্জ জানিয়েছিলেন জেনারেল গফুর। রোববার ভারতীয় সেনারা নিয়ন্ত্রণরেখা অতিক্রম করে বৈষম্যহীন এবং নির্দয়ের মতো গোলা নিক্ষেপ করতে থাকে। এতে পাকিস্তানের ৬ জন বেসামরিক ও একজন সেনা সদস্য নিহত হন। এরপরই বিপিন রাওয়াত ওই দাবি করেন। ভারতের এ দাবিকে তাৎক্ষণিকভাবে মিথ্যা বলে প্রত্যাখ্যান করে পাকিস্তান। সোমবার রাতে মেজর জেনারেল গফুর টুইটে বলেন, সেনাপ্রধান বিপিন রাওয়াত যে মিথ্যা দাবি করেছেন তার প্রতি ভারতীয়দের সমর্থন দেয়ার কোনো ভিত্তি নেই।
এই বিভাগের সর্বাধিক পঠিত
বিএসএফ নিহতের ঘটনায় টেলিগ্রাফের রিপোর্ট

ফেসবুকের বিরুদ্ধে মামলা করব?
অনলাইন
গোলাম মোর্তোজা | ২২ অক্টোবর ২০১৯, মঙ্গলবার, ২:১৯
রাজনীতি বা সমাজকে যেভাবে দেখি সেভাবে বিশ্লেষণ করার চেষ্টা করি। ক্ষমতার কেন্দ্রকে প্রশ্ন করতে পছন্দ করি। বিশ্বাস করি, একজন ক্ষুদ্র সংবাদকর্মী হিসেবে এটাই দায়িত্ব। আমার বিশ্লেষণের সঙ্গে সবাই একমত হবেন, তা মনে করি না। প্রশ্ন করলেই উত্তর পাওয়া যাবে, তেমন ধারণা নিয়েও বসে থাকি না। আমাদের বিশ্লেষণ বা প্রশ্ন ক্ষমতাসীনরা বিবেচনায় নিবেন বা নেন, বিষয়টি মোটেই তেমন নয়। এতে তারা বিরক্ত হন, ক্ষুব্ধতারও প্রকাশ ঘটান। তবুও নিজের কাজ করে যাওয়ার চেষ্টা করি।
গত প্রায় ২৫ বছর এভাবেই কাজ করছি, কথা বলছি, লিখছি। ক্ষমতায় যেই থাকুক, আমার কলমের ভাষা একই রকম থেকেছে। তা গোপনীয় কিছু নয়, সবই দৃশ্যমান। প্রিন্ট মিডিয়াতে হাতে খড়ি। পরবর্তীতে নানা আঙ্গিকে ইলেকট্রনিক মাধ্যমে জড়ালেও এখন পর্যন্ত  সনাতন গণমাধ্যমই আমার সবচেয়ে প্রিয় কাজের জায়গা।
যে কারণে সামাজিক যোগাযোগ মাধ্যমে তুলনামূলক অনেক দেরিতে নাম লেখানো। যে মাধ্যমে রাতারাতি মানুষ তারকা বনে যায়, সে মাধ্যমে ভরসা করতে একটু সময় নিয়েছি। কিন্তু এক পর্যায়ে শুধু যোগাযোগের সহজতম মাধ্যম হিসেবে ফেসবুক ব্যবহার করতে শুরু
 করি ২০১৩’র মাঝামাঝি সময় থেকে। অল্পদিনেই ফলোয়ারের সংখ্যা যখন লাখ খানেক ছাড়িয়ে গেল, বুঝলাম সনাতন মিডিয়ায় কাজের কারণে এতোদিনে যে পাঠক শ্রেণী তৈরি হয়েছে, তাদের মতামত জানার দ্বিপাক্ষিক প্লাটফরমটা দুই পক্ষের জন্যই উপযোগী। আস্তে আস্তে একটা অভ্যস্ততায় পরিণত হলো ফেসবুক।  
অথচ আমার এই ফেসবুক ব্যবহার কখনোই খুব স্বাচ্ছন্দ্যদায়ক ছিলো না। ব্যবহার শুরুর পর থেকেই নানাবিধ সমস্যায় পড়ছিলাম। রিপোর্ট করে আইডি ডিজেবল করে দেয়ার ঘটনা ধারাবাহিকভাবে চলছিল। গত প্রায় ৫ মাস যাবৎ আমার ফেসবুক ব্যবহার একেবারেই বন্ধ।
এর আগে ২০১৮ সালে আইডি টানা প্রায় দুই মাস বন্ধ ছিল। প্রথমে আইডি হ্যাকড করা হয়েছে, তারপর ফেসবুক ডিজেবল করে দিয়েছে। পরিচিতজন, শুভানুধ্যায়ীরা এগিয়ে এসেছেন। তাদের সহায়তায় ফেসবুকের হেড কোয়ার্টারের এক বড় কর্তার সঙ্গে যোগাযোগ হলো। আনঅফিসিয়ালি জানলাম যা লিখি তা যাদের পছন্দ নয়, তাদের চাওয়ায় আইডি ব্লক করে দেয়া হয়েছিল। কিন্তু ফেসবুক নির্দিষ্ট করে কোনো কারণ দেখাতে পারেনি, যার প্রেক্ষিতে তারা আইডি ব্লক করে দিয়েছিল। আইডি আবার খুলে দিল। ছোটখাটো ঝামেলার মধ্য দিয়ে চলছিল। গত মে মাসের ২০ তারিখে আইডি আবার ডিজেবল করে দিল ফেসবুক। এবারও ডিজেবল করার 
ক্ষেত্রে কোনো কারণ দেখায়নি। শুধু ইমেল দিয়ে জানিয়েছে, আইডি যে আমারই- ফেক নয়, তা প্রমাণ করতে হবে।
পাসপোর্ট, জাতীয় পরিচয়পত্র, সাংবাদিকতার অফিসিয়াল পরিচয়পত্রসহ ফেসবুককে চার থেকে পাঁচ বার ইমেল করে প্রমাণ দিলাম। ফেসবুক একবারও জবাব দিল না। এরপর ইউরোপের একটি আন্তর্জাতিক সংবাদ সংস্থা আমার হয়ে ফেসবুকের সঙ্গে যোগাযোগ করে। ফেসবুক তাদের জানায়, এই আইডিটি আর খুলে দেয়া সম্ভব নয়। সম্ভবত: ফেসবুক কর্তৃপক্ষ আমার আইডি ডিলিট করে দিয়েছে। ফেসবুক আমাকে কোনো কারণ জানায়নি। ফেসবুককে বারবার চ্যালেঞ্জ করে লিখেছি, নিয়মবহির্ভূত একটি শব্দও কখনো পোস্ট করিনি। ফেসবুক কর্তৃপক্ষ ইতিপূর্বে বাংলাদেশের বেশ কয়েকজন ব্যক্তির আইডি ও পেজ ডিলিট করে দিয়েছিল, গুজব ও অসত্য প্রপাগান্ডা চালানোর সুনির্দিষ্ট অভিযোগের ভিত্তিতে। যাদের আইডি ও পেজ ডিলিট করে দিয়েছিল, তারা ফেসবুককে চ্যালেঞ্জ করা তো দূরে থাকুক প্রকাশ্যে বলতেও পারেনি যে, তাদের আইডি ডিলিট করে দিয়েছে। কারণ তাদের বিরুদ্ধে আনা অভিযোগ শতভাগ সত্য ছিল, তথ্য-প্রমাণ ছিল। কিন্তু আমার ক্ষেত্রে সত্য বা অর্ধসত্য বা অসত্য কোনো তথ্য-প্রমাণ ফেসবুক কর্তৃপক্ষ দেখাতে পারেনি। কারণ আমি অসত্য বা প্রপাগান্ডামূলক কর্মকাণ্ড 
কখনো ফেসবুকে পোস্ট করিনি।
বর্তমান পৃথিবীতে যোগাযোগের ক্ষেত্রে ফেসবুক অত্যন্ত গুরুত্বপূর্ণ একটি মাধ্যম। ফেসবুক আইডি না থাকায় যোগাযোগের ক্ষেত্রে নানা প্রতিকূলতার মুখোমুখি হচ্ছিলাম। এমন অবস্থায় কয়েকদিন আগে একজন শুভাকাক্ষীর বুদ্ধি ও পরামর্শে ফেসবুকে একটি পেজ খুলেছি। নতুন একটি আইডিও খুলতে হয়েছিল পেজে প্রবেশের জন্যে। নতুন আইডিতে কোনো লেখা পোস্ট করিনি। আইডিটি সবার দেখার জন্যে উন্মুক্ত ছিল না। শুধু পেজে চার পাঁচটি লেখা পোস্ট করেছি। হঠাৎ করে দেখলাম ফেসবুক আমার নতুন আইডিও ডিজেবল করে দিয়েছে। কোনো কিছুই লিখলাম না! তবুও আইডি ডিজেবল? ক্লান্ত লাগছে। ফেসবুককে আর কিছু লিখিনি।
এখন প্রশ্ন হলো, আমি কেন ফেসবুক ব্যবহার করতে পারব না? কেন আমি মতপ্রকাশ করতে পারব না? এর জন্যে কাকে দায়ী করব?
‘সরকার কারও ফেসবুক আইডি বন্ধ করতে পারে না’- জোর প্রচারণা বা প্রপাগান্ডা চলছে। আবার সরকারের মন্ত্রীরা বারবার বলেছেন, ‘ফেসবুক এখন আমাদের কথা শুনতে শুরু করেছে।’
গত ২৯শে জুন ডাক ও টেলিযোগাযোগমন্ত্রী মোস্তাফা জব্বার বলেছিলেন, ‘চলতি বছরের শেষ দিকে এসে সামাজিক যোগাযোগ মাধ্যম ফেসবুক ও ভিডিও শেয়ারিং প্ল্যাটফর্ম ইউটিউব নিয়ন্ত্রণে সক্ষম হবে বাংলাদেশ৷’ (ডয়চে 
ভেলে, ১৮ই অক্টোবর ২০১৯)।
সেই নিয়ন্ত্রণ কি ইতিমধ্যে প্রতিষ্ঠা হয়ে গেছে?
সরকার আইডি বন্ধ করিয়েছে, এমন কোনো তথ্য-প্রমাণ আমার কাছে নেই। সুতরাং সরকারকে দায়ী করতে পারছি না। ‘ফেসবুক সরকারের কথা শুনছে’- কী কথা শুনছে? কারও আইডি বন্ধ বা ডিলিট করে দিতে বললে, ফেসবুক কি সে ‘কথা শুনছে’? জানিনা, মন্ত্রীর ওই বক্তব্য ছাড়া কোনো প্রমাণ হাতে নেই।
আমার লেখা অন্য যে কারও কাছে গুরুত্বহীন হতে পারে। কিন্তু আমার কাছে অত্যন্ত মূল্যবান ও গুরুত্বপূর্ণ। ২০১৩ সাল থেকে ২০১৯ সালের মে মাসের ২০ তারিখ পর্যন্ত ফেসবুকে যা লিখেছি, সবকিছু ডিলিট করে দিয়েছে ফেসবুক। কোনো কারণ জানায়নি। লেখা ও বহু ছবি সংগ্রহে নেই। ছিল শুধু ফেসবুকে।
এখন করণীয় কী? আমি কি আইনের আশ্রয় নিতে পারি? ফেসবুকের বিরুদ্ধে মামলা করতে পারি? পারলে কোথায় করতে পারি, দেশে না বিদেশে? দেশে বা বিদেশে আইন ব্যবসার সঙ্গে যারা সম্পৃক্ত আছেন, তাদের কেউ কি বুদ্ধি বা পরামর্শ দিতে পারেন? করতে পারেন সক্রিয় কোনো সহায়তা?
কয়েকদিন আগে নিউইয়র্কে কথা হচ্ছিল একজন সংবাদকর্মী ও অ্যাক্টিভিস্টের সঙ্গে। তার আইডি বারবার ব্লক করে দেয়ায় তিনি ফেসবুকের বিরুদ্ধে আইনি ব্যবস্থা নেয়ার হুঁশিয়ারি দিয়েছিলেন। তারপর অতি অল্প সময়ের মধ্যে ফেসবুক তার আইডি খুলে দেয়। যার কথা বলছি, তিনি একজন বাংলাদেশি আমেরিকান। তার ক্ষেত্রে ফেসবুক যা করেছে, আমার ক্ষেত্রেও কি তা করবে? আমার নামের আগে তো ‘আমেরিকান’ শব্দটি নেই। আমি তো বাংলাদেশের অতি সাধারণ একজন সংবাদকর্মী। আমার গায়ের রঙ কালো, আমি বাংলাদেশের নাগরিক, এ কারণেই কি ফেসবুক কর্তৃপক্ষ এসব নির্দয়-অগ্রহণযোগ্য ও বৈষম্যমূলক আচরণ করতে পারছে?
মুক্তচিন্তা-বাক স্বাধীনতা-মতপ্রকাশ, কত কথাই না বলে ফেসবুক! অথচ আমার মতপ্রকাশে বাধা  তৈরি করছে। যারা মুক্তচিন্তা ও বাকস্বাধীনতায় বিশ্বাসী নয়, ফেসবুক তাদের সহায়তা করছে?
একটি বাণিজ্যিক প্রতিষ্ঠানের কি কোনো অধিকার আছে এ ধরণের বৈষম্যমূলক আচরণ করার?
এই বিভাগের সর্বাধিক পঠিত
পাঠকের মতামত
**মন্তব্য সমূহ পাঠকের একান্ত ব্যক্তিগত। এর জন্য সম্পাদক দায়ী নন।
Mahmud
২০১৯-১০-২২ ১৭:১৩:৩০
হ্যাঁ, অবসশই আপনি ফেসবুক এর বিরদ্ধে মামলা করতে পারেন। পড়তে পড়তে যা ভাবছিলাম,শেষের দিকে এসে বুঝলাম আপনি নিজেও তাই ভাব্বছে। এক্ষেত্রে ইউরোপিয়ান ইউনিউন ভুক্ত কোন দেশ থেকে মামলা করুন, বিশেষত ফ্রান্স, জার্মানি। আমেরিকার থেকে ইইউ বেশি কাজে দিবে। কারন ফেসবুক আমিরিকান কোম্পানি। মত প্রকাশের সবাধীনতায় 
জার্মানী সবচেয়ে বেশি উদার। ওদিকে হরহামেশা ফেসবুকের বিরুদ্ধে মামলা করে অভাস আছে ফ্রান্সের। উপরন্তু আপনি আরও খোজ খবর নিতে পারেন, ইতোপুর্বে ফেসবুকের বিরদ্ধে যেসমস্ত মামলা হয়েছে তা কারা করেছে, কোথায় / কোন আদালতে করেছে। ফলাফল কি হয়েছে, কোন পথে হয়েছে, ইত্যাদি ইত্যাদি... তাই অনতি বিলম্বে ইউরোপিয়ান সেই ল ফার্ম গুলে খুজে তাদের সাথে যোগাযোগ করেন। এক্ষেত্রে শেনজেন ভিসা নিয়ে হলেও ওখানে গিয়ে ওদের মত দেখতে যারা তাদের দিয়ে মামলা করেন। খরচ নিয়ে চিন্তার কিছু নাই। বেসি না ১০ মিলিয়ন ডলার এর মামলা... আর আপনার ভাগের টাও সলিসিটরদের দিয়ে দিবেন। আরো বিস্তারিত বলতে হবে?
dr.haidar
২০১৯-১০-২২ ০৩:৫১:১২
আমাদের দেশের জনপ্রিয় সাংবাদিক গোলাম মোর্তজা ভাইয়ের ফেসবুক আইডি অচিরেই খুলে দেয়া হোক।
রাহমান মনি
২০১৯-১০-২২ ১৫:০১:৪৭
অবিলম্বে সম্পাদক গোলাম মোর্তোজা'র ফেইসবুক আইডি খুলে দেয়া সহ সাপ্তাহিক এর ওয়েবসাইট খুলে দেয়ার দাবী জানাই ।
আপনার মতামত দিন
মতামত দিন


প্রধানমন্ত্রী শিক্ষাপ্রতিষ্ঠান এমপিও'র ঘোষণা দেবেন বুধবার পিছিয়ে পড়া এলাকার শিক্ষাপ্রতিষ্ঠানকে অগ্রাধিকার দিয়ে প্রধানমন্ত্রী শেখ হাসিনা বুধবার (২৩ অক্টোবর) এমপিওভুক্তির ঘোষণা দেবেন বলে জানিয়েছেন শিক্ষামন্ত্রী ডা. দীপু মনি।
মঙ্গলবার রাজধানীর আন্তর্জাতিক মাতৃভাষা ইনস্টিটিউটে আয়োজিত সংবাদ সম্মেলনে একথা জানান শিক্ষামন্ত্রী।
তিনি বলেন, হাওর ও পিছিয়ে পড়া এলাকাকে অগ্রাধিকার দিয়ে এবার এমপিও দেওয়া হচ্ছে। প্রধানমন্ত্রী এমপিও নথিতে স্বাক্ষর করেছেন। বুধবার ঘোষণা করবেন।
এমপিওভুক্তির প্রতিষ্ঠানের সংখ্যা না জানালেও শিক্ষামন্ত্রী বলেন, সর্বশেষ গতবার ১৬শ' এর মতো প্রতিষ্ঠান এমপিও হয়েছিল। এবার তার দ্বিগুণ।


চালকদের অসুস্থ প্রতিযোগিতা বন্ধ করতে হবে ॥ প্রধানমন্ত্রী
 জাতীয় নিরাপদ সড়ক দিবসের আলোচনা সভায় প্রধান অতিথির বক্তব্যে প্রধানমন্ত্রী শেখ হাসিনা বলেছেন, রাস্তা বিবেচনা করে সবাইকে গাড়ি চালাতে হবে। নকশা পরিবর্তন করে গাড়ি বড় করা যাবে না। আরেকটি গাড়ি যাওয়ার সাইট বিবেচনা করতে হবে। অনেকেই সিট বাড়ানোর জন্য পরিবহনের আকার বাড়ায়। এটা বন্ধ করতে হবে।
আজ মঙ্গলবার বেলা সোয়া ১১টার দিকে রাজধানীর কৃষিবিদি ইনস্টিটিউট মিলনায়তনে প্রধানমন্ত্রী এ কথা বলেন।
তিনি বলেন, পেছনে কোনো গাড়ি আছে কি-না, রাস্তার সাইট কতটুকু আছে, ভুল পথে গাড়ি চলছে কি-না এমন বিষয় মাথায় রেখে চালকদের গাড়ি চালাতে হবে। এছাড়া চালকদের অসুস্থ প্রতিযোগিতা বন্ধ করতে হবে। নয়তো কঠোর ব্যবস্থা নেওয়া হবে আরও। তবে পথচারীদেরও সচেতনভাবে চলতে হবে। শুধু চালকদের দোষ দিলে হবে না।
শেখ হাসিনা বলেন, চলাফেরায় সচেতন থাকতে হবে সবাইকে। নিজেকে দায়ী করতে হবে। দুর্ঘটনা ঘটলে দেখতে হবে কার দোষ আসলে। পথচারীদের নিজেদের দায়িত্ব আছে। যারা চালান তাদেরও দায়িত্ব আছে। পেছনে দেখে চলতে হবে। দায়িত্ব নিজের। এটা সড়কপথের পাশাপাশি রেলপথের ক্ষেত্রেও। রেলপথে আরও 
সতর্ক হতে হবে ক্রসিংয়ে গেলে।
প্রধানমন্ত্রী শেখ হাসিনা বলেন, এটাতো একটা যান্ত্রিক বিষয়। ট্রেন চলে আসলো, সামনে ক্রসিং, লক্ষ্য রেখে যেতে হবে। না হলে দুর্ঘটনা কমানো সম্ভব নয়। সবার সহযোগিতা দরকার। আবারও বলছি সবাইকে সচেতন থাকতে হবে। ধৈর্য ধরতে হবে। শুধু চালককে দুষলে হবে না। এছাড়া আমরাও সড়ক উন্নয়ন করছি। দুর্ঘটনা কমে এসেছে। সচেতন হলে একেবারেই কমে আসবে।
তিনি আরও বলেন, চারলেনের রাস্তা করার ব্যবস্থা করছি সারাদেশে। ইতোমধ্যে অনেক সড়ক চারলেন হয়ে গেছে। যাতে দুর্ঘটনা কমে সেভাবে কাজ করছি। প্রথমবার ক্ষমতায় আসার পর অর্থনৈতিকভাবে দুর্বল ছিলাম কিছুটা। এবার আর সেটা নেই। সব পরিবর্তন হবে যান চলাচলে। এমনকি চালকদের বিশ্রামের ব্যবস্থাও করছি। ইতোমধ্যে নির্দেশ দেওয়া হয়েছে চালকদের বিশ্রাম এবং উন্নত ট্রেনিংয়ের ব্যবস্থা করার। উপজেলা পর্যায় পর্যন্ত ট্রেনিংয়ের ব্যবস্থা করবো আমরা।

৪৬৩৬ কোটি টাকা ব্যয়ে একনেকে ৫ প্রকল্পের অনুমোদন
Share
অনলাইন রিপোর্টার ॥ জাতীয় অর্থনৈতিক পরিষদের নির্বাহী কমিটির (একনেক) সভায় চার হাজার ৬৩৬ কোটি ৮০ লাখ টাকা ব্যয়ে পাঁচটি প্রকল্পের অনুমোদন দেয়া হয়েছে। এর মধ্যে সরকার দেবে এক হাজার ৪৭৬ কোটি ৪ লাখ এবং বিদেশি ঋণ তিন হাজার ১৬০ কোটি ৭৬ লাখ টাকা।
মঙ্গলবার দুপুরে রাজধানীর শেরেবাংলা নগরে অবস্থিত এনইসি সম্মেলন কক্ষে প্রধানমন্ত্রী ও একনেক সভাপতি শেখ হাসিনার সভাপতিত্বে একনেক সভায় এ অনুমোদন দেয়া হয়।
পররাষ্ট্র মন্ত্রণালয়ের ‘সৌদি আরবের জেদ্দায় বাংলাদেশ চ্যান্সারি কমপ্লেক্স নির্মাণ’ প্রকল্প নির্মাণের অনুমোদন দেয়া হয় এই একনেক সভায়। এতে ব্যয় হবে ২০৮ কোটি ৭৯ লাখ টাকা। পুরোটাই সরকারি অর্থায়নে এ প্রকল্প বাস্তবায়ন করা হবে। ২০১৯ সালের অক্টোবর থেকে ২০২৩ সালের সেপ্টেম্বরে এই প্রকল্প বাস্তবায়নের সময় নির্ধারণ করা হয়েছে।
অনুমোদিত অন্য প্রকল্পগুলো হলো-স্থানীয় সরকার বিভাগের ‘বহুমুখী দুর্যোগ আশ্রয়কেন্দ্র প্রকল্প (এমডিএসপি) (প্রথম সংশোধন)’ প্রকল্প; সড়ক পরিবহন ও মহাসড়ক বিভাগের ‘গুরুত্বপূর্ণ আঞ্চলিক মহাসড়ক যথাযথ মান ও প্রশস্ততায় উন্নীতকরণ (রংপুর জোন) (প্রথম সংশোধন)’ প্রকল্প; ‘দর্শনা-মুজিবনগর 
আঞ্চলিক মহাসড়ক (আর-৭৮৯) উন্নয়ন প্রকল্প এবং ‘চাষাড়া-খানপুর-হাজীগঞ্জ-গোদনাইল-আদমজী ইপিজেড মহাসড়ক নির্মাণ’ প্রকল্প।
এ ছাড়া স্বাস্থ্যসেবা বিভাগের ‘ন্যাশনাল ইনস্টিটিউট অব ল্যাবরেটরি মেডিসিন অ্যান্ড রেফারেল সেন্টার স্থাপন (দ্বিতীয় সংশোধিত)’ শীর্ষক প্রকল্পের পঞ্চম দফা মেয়াদ বৃদ্ধি করা হয়েছে।
সভায় পরিকল্পনামন্ত্রী এম এ মান্নান, সড়ক পরিবহন ও সেতুমন্ত্রী ওবায়দুল কাদের, তথ্যমন্ত্রী ড. হাছান মাহমুদ, স্থানীয় সরকার, পল্লী উন্নয়ন ও সমবায় মন্ত্রী মো. তাজুল ইসলাম, শিক্ষামন্ত্রী ডা. দীপু মনি, শিল্পমন্ত্রী নূরুল মজিদ মাহমুদ হুমায়ূন, গৃহায়ন ও গণপূর্ত মন্ত্রী শ ম রেজাউল করিম, পরিবেশ, বন ও জলবায়ু পরিবর্তনবিষয়ক মন্ত্রী মো. শাহাব উদ্দিন এবং সংশ্লিষ্ট মন্ত্রণালয়ের মন্ত্রী ও প্রতিমন্ত্রীরা অংশ নেন।
